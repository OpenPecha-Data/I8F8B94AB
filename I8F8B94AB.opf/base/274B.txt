༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W00KG03976
ImageGroup:
[IooKG03979
LCCN:
In/a
ISBN:
97463915
Title:
གསུང་འབུམ།
འཇིགས་མེད་ཕུན་ཚོགས་འབྱུང་གནས་
gsung "bum/_jigs med phun tshogs byung gnas
Author:
འཇིགས་མེད་ཕུན་ཚོགས་འབྱུང་གནས
'jigs med phun tshogs 'byung gnas
n/a
Descriptor:
Original Publication:
In/a;n/a
Place:
xiang gang
Publisher:
xiang gang xin zhi chu ban she
Date:
2002
Volume:
2
Total Volumes:
I3
TBRC Pages:
[2
Introductory Pages:
n/a
Text Pages:
n/a
Scanning Information:
Scanned at Tibetan Buddhist Resource Center, 150 West 17th St, New York City, NY
[10011, US.



༄༅། །ཆོས་རྗེ་དམ་པ་ཡིད་བཞིན་ནོར་བུ་འཇིགས་མེད་ཕུན་
ཚོགས་འབྱུང་གནས་དཔལ་བཟང་པོའི་
གསུང་འབུམ་བཞུགས་སོ། །
གླེགས་བམ་གཉིས་པ།
= ：
ན་ངོ
ལ་་་
itialls,
གསེར་ལྗོངས་བླ་མ་རུང་ལྔ་རིག་ནང་བསྟན་སློབ་གླིང་གིས་བསྒྲིགས།



༄༅། །ཆོས་རྗེ་དམ་པ་ཡིད་བཞིན་ནོར་བུ་འཇིགས་མེད་ཕུན་
ཚོགས་འབྱུང་གནས་དཔལ་བཟང་པོའི་
གསུང་འབུམ་བཞུགས་སོ། །
གླེགས་བམ་གཉིས་པ།
བྱ
མྦྷ# #h རྩོgH HEA+
་



ས
སངས་རྒྱས་ལག་སྟེར།
དཀར་ཆག
༡
•༡༦
༡༩
•འོ།
•༥༧
འཇམ་དཔལ་ཞི་སྒྲུབ་ཀྱི་ཆ་ལག་ཁྲིད་ཡིག་སངས་རྒྱས་ལག་སྟེར།
ཡང་སྙིང་རྒྱུད་ཀྱི་དགོངས་འགྲེལ་འཇམ་དཔལ་ཞལ་ལུང་
ལེགས་བཤད་རྒྱ་མཚོ་སྤྲོ་བའི་ས་བོན།
མཆིམས་ཕུའི་ཆོས་སྐོར་ལས་ཡང་ཟབ་རྒྱུད་ཀྱི་རྒྱལ་པོ།
གཞི་ལས་གཞི་སྣང་འཆར་ཚུལ་དེ་ལས་འཁྲུལ་བ་ལྡོག་ཚུལ་གྱི་དཔྱད་པ།་
ཁྲེགས་ཆོད་གནད་ཀྱི་གདམས་པ་མཁས་པ་ཛྙཱ་ན་སུ་ཏྲའི་མན་
ངག་གིས་བཀྲལ་བ་རིན་ཆེན་ཐེམ་སྐས།
ཁྲེགས་ཆོད་གནད་ཀྱི་གདམས་པ་རིག་འཛིན་ཤྲི་སེང་ཧའི་མན་
ངག་གིས་བཀྲལ་བ་ཙིནྟ་མ་ཎིའི་མཛོད་ཁང་།་
ཁྲེགས་ཆོད་གནད་ཀྱི་གདམས་པ་རྒྱལ་དབང་ཀློང་ཆེན་པའི་
བཞེད་པ་ལྟར་བཀྲལ་བ་ཉི་མའི་འོད་ཟེར།།
ཁྲེགས་ཆོད་གནད་ཀྱི་གདམས་པ་པདྨ་ཀ་རའི་མན་ངག་གིས་
བཀྲལ་བ་མ་རྟོགས་དྲྭ་བ་གཅོད་པའི་རལ་གྲི།།
ཁྲེགས་ཆོད་གནད་ཀྱི་གདམས་པ་བཤད། །
རྒྱུད་རྩེ།།
རྒྱུད་འགྲེལ།་་
ཉམས་ལེན་དམར་ཁྲིད།
སེམས་ངོ་མཛུབ་བཙུགས་ཀྱི་གདམས་པའི་བསྡུས་དོན་ཟབ་
དོན་སྒོ་བརྒྱ་འབྱེད་པའི་ལྡེ་མིག་
སེམས་ངོ་མཛུབ་བཙུགས་ཀྱི་འགྲེལ་བ་མན་ངག་གཏེར་གྱི་མཛོད་ཁང་། །
༄༅། །འཇམ་དཔལ་ཞི་སྒྲུབ་ཀྱི་ཆ་ལག་ཁྲིད་ཡིག་སངས་
རྒྱུས་ལག་སྟེར་ཞེས་བྱ་བ་བཞུགས་སོ། །
༄༅། །རིག་སྟོང་གདོད་མའི་མགོན་པོ་འཇམ་པའི་དབྱངས། །འདུ་འབྲལ་མེད་པར་
རྟོགས་པས་ཕྱག་འཚལ་ཏེ། །གནད་ཀྱི་མན་ངག་སྙིང་གི་བུ་ལ་གདམ། །དེས་ཀྱང་་་་
ཡལ་བར་མ་དོར་ཉམས་སུ་ལོངས། །དེ་ཡང་སྐལ་བ་དང་ལྡན་པ་རྣམས་ཀྱིས་ཐོག་
མ་ཁོ་ནར་འདི་ལྟར་བསམ་པར་བྱ་སྟེ། ད་རེས་རྒྱུ་དཔེ་གྲངས་གསུམ་གང་ནས་
བསམས་ཀྱང་རྙེད་པར་དཀའ་ཞིང་། སྐྱེས་བུ་གསུམ་གྱི་གོ་འཕང་གང་བསྒྲུབས་ཀྱང་
འགྲུབ་པར་ནུས་པའི་དལ་འབྱོར་གྱི་མི་ལུས་རིན་པོ་ཆེ་ཐོབ། མ་ཟད་མཚན་ཉིད་
དང་ལྡན་པའི་དགེ་བའི་བཤེས་གཉེན་དང་འཕྲད་དེ་ཟབ་མོའི་ཆོས་ཀྱི་གདམས་པ་་་
སྟོན་པའི་མཐུན་རྐྱེན་ཕུན་སུམ་ཚོགས་པའི་སྐབས་འདིར་དམ་པའི་ལྷ་ཆོས་སྒྲུབ་པ་་་
ལ་ཐང་ལྷོད་མི་བྱ་སྙམ་དུ་དམ་བཅའ་ཡང་ཡང་བྱ། ལུས་རྟེན་དེ་ཡང་ངེས་པར་འཆི་
བ༑ ནམ་འཆི་ཆ་མེད། འཆི་ཚེ་ཆོས་མིན་པ་གང་གིས་ཀྱང་མི་ཕན་པའི་ཚུལ་ལ་
བསམས་ནས་མྱུར་བ་ཉིད་དུ་དགེ་བ་སྒྲུབ་པར་དམ་བཅའ་ནན་པོ་བྱ། ཤི་ནས་མེད་་
དུ་མི་འགྲོ་བར་ལས་དཀར་ནག་གི་རྗེས་སུ་འབྲངས་ཏེ་བདེ་སྡུག་བསླུ་མེད་དུ་མྱོང་་་
དགོས་ཤིང་། ཁྱད་པར་འཁོར་བའི་སྡུག་བསྔལ་ཐམས་ཅད་རྒྱ་ཆེ་ཞིང་རྒྱུན་རིང་བ་
བཟོད་མི་ནུས་པའི་ཚུལ་བློ་ལ་ངེས་པར་བྱས་ཏེ་འཁོར་བ་མཐའ་དག་ལས་གྲོལ་་་་་་
བར་ནུས་པའི་ཆོས་རྒྱ་ཆེན་པོ་ཞིག་སྒྲུབ་པར་དམ་བཅའ། དེ་ལྟར་དམ་བཅའ་གསུམ་
པོ་དེ་ཡང་འགྲུབ་པར་བྱིན་གྱིས་བརླབ་ཏུ་གསོལ་སྙམ་དུ་བླ་མ་དང་ཡི་དམ་ལ་་
གསོལ་བ་དྲག་ཏུ་གདབ་པར་བྱའོ། །དེ་ནས་ལམ་ཐམས་ཅད་ཀྱི་གཞི་རྟེན་ནང་པ་་
སངས་རྒྱས་པའི་གྲལ་དུ་འཛུད་པར་བྱེད་པ་ནི་སྐྱབས་སུ་འགྲོ་བ་འདི་ཁོ་ན་ཡིན་
པས་ན་འདི་ལྟར་བསྒོམ་པར་བྱ་སྟེ། རང་མདུན་ནམ་མཁར་འཇའ་འོད་སྤྲིན་དཀར་
གྱི་བཀོད་པ་ཤིན་ཏུ་མཛེས་པའི་ཀློང་ན་ངོ་བོ་རྩ་བའི་བླ་མ་ལ་རྣམ་པ་འཇམ་དཔལ་
• • ༧
༢༤
བ ༡༠༥
•༡༠༦
༡༠༨
༢༡༦
༢༣༨
༢༤༨
gg
• ， -



：
ས
སངས་རྒྱས་ལག་སྟེར།
ཚེ་
ཡེ་ཤེས་སེམས་དཔའ་རྒྱན་ཆ་ལུགས་སྒྱུ་འཕྲུལ་གྱི་བཀོད་པ་ཐམས་ཅད་གཞུང་
བཞིན་གསལ་ལ། དུས་ད་ནས་བྱང་ཆུབ་སྙིང་པོའི་བར་དུ་ཁྱེད་ཁོ་ན་ལ་བརྟེན་ཏེ་ཅི་
གསུང་གི་བཀའ་ཉམས་སུ་བླངས་ནས་རང་དང་ལྟ་སྤྱོད་མཐུན་པའི་གྲོགས་རྣམས་་་
དང་ལྷན་ཅིག་ཏུ་མགོན་པོ་ཁྱེད་དང་སྐལ་བ་མཉམ་པར་མགྱུར་གྱི་བར་དུ་འབད་
པར་བྱ་སྙམ་དུ་དམ་བཅའ་བ་མདོ་དང་ཐུན་མོང་དང་། རང་རིག་ཀ་དག་ཆེན་པོ་ངེས་
དོན་འཇམ་དཔལ་དཔའ་བོའི་བདག་ཉིད་དུ་ཤེས་པའི་ངང་སྐྱོང་བ་ཐུན་མིན་རང་
ལམ་གྱི་སྐྱབས་འགྲོའི་འདུན་པ་དང་མ་བྲལ་བའི་ངང་ནས། གཞི་དབྱིངས་ཀ་དག་
སོགས༑ སྐྱབས་སུ་མཆི། །ཞེས་ཅི་མང་བསགས། སླར་ཡང་སེམས་བསྐྱེད་པ་ནི། སྡུག་་་་
བསྔལ་མུ་མཐའ་མེད་པ་ལ་ཁོར་མོར་སྤྱོད་པའི་སེམས་ཅན་རྣམས་སྡུག་བསྔལ་དེ་་་་
དང་བྲལ་ན་ཅི་མ་རུང་སྙམ་པའི་སྙིང་རྗེ་ཤུགས་དྲག་པོ་མིག་ནས་མཆི་མ་ཐོན་གྱི་
བར་ལ་བསྒོམ། འགྲོ་ཀུན་སྒྲོལ་ནུས་པ་སངས་རྒྱས་ཀྱི་གོ་འཕང་དམ་པ་བདག་གིས་
བསྒྲུབ་པར་བྱ། དེ་ཉིད་ཡུན་རིང་པོའི་ཚེགས་ལ་མི་ལྟོས་པར་བདེ་མྱུར་དུ་འགྲུལ་་་་་
པའི་ལམ་ནི་འོད་གསལ་རྫོགས་པ་ཆེན་པོ་ཁོ་ན་ཡིན་པས་ཉམས་སུ་བླང་བར་བྱའོ་
སྙམ་དུ་མཐའ་གྲོལ་ཅོག་གཞག་གི་ངང་ལ་གནས་བཞིན་དུ། གློ་བུར་འཁྲུལ་སྣང་
སོགས༑ སེམས་བསྐྱེད་དོ། །ཞེས་ཅི་མང་བསགས་མཐར། སྐྱབས་ཡུལ་གྱི་ཐུགས་ཀ་ནས་
འོད་ཟེར་དཔག་ཏུ་མེད་པ་འཕྲོས། རང་དང་སེམས་ཅན་རྣམས་ལ་ཕོག སྡིག་སྒྲིབ་
ཐམས་ཅད་ལྷག་མེད་དུ་སྦྱངས། རང་ལུས་ཀྱང་འོད་དུ་ཡལ་ཏེ་སྐྱབས་ཡུལ་ལ་ཐིམ་
པར་བསམས་ལ་འཛིན་མེད་དུ་མཉམ་པར་གཞག་གོ །བླ་མའི་རྣལ་འབྱོར་ནི་བླ་མ་
སྔར་ལྟར་དུ་གསལ་ལ། ད་ནས་ཚེ་རབས་ཀུན་ཏུ་སྐྱབས་གནས་ཀུན་འདུས་དྲིན་
ཆེན་རྩ་བའི་བླ་མ་ཁྱེད་ལས་གཞན་པའི་རེ་ས་རྨི་ལམ་དུ་ཡང་མི་འཚོལ་ཁྱེད་ཁོ་ན་
སྐྱབས་གནས་སུ་བསྟེན་ནས་ལུས་ལོངས་སྤྱོད་དུས་གསུམ་གྱི་དགེ་བ་མཐའ་དག་་་་
ཁྱེད་ལ་འབུལ། ཐོག་མེད་ནས་བསགས་པའི་སྡིག་ལྟུང་མ་ལུས་པ་མཐོལ་ཞིང་
བཤགས་ན་བདག་གི་རྒྱུད་སྨིན་ཅིང་གྲོལ་བར་མཛད་དུ་གསོལ། འོད་གསལ་
རྫོགས་པ་ཆེན་པོའི་ལམ་མཐར་ཕྱིན་ཏེ་འདྲེན་མཆོག་ཁྱེད་ཀྱི་གོ་འཕང་འཐོབ་པར་
བྱིན་གྱིས་བརླབ་ཏུ་གསོལ་སྙམ་དུ། གཞོན་ནུའི་སྐུ་ལུས་འཆང་བ་པོ། །ཡེ་ཤེས་སྒྲོན་
མེས་རབ་ཏུ་བརྒྱན། །འཇིག་རྟེན་གཏི་མུག་མུན་སེལ་བ། །འཇམ་པའི་དབྱངས་ལ་་་
གསོལ་བ་འདེབས། །ཞེས་རྩེ་གཅིག་ཏུ་གསོལ་བ་བཏབ་མཐར། བླ་མའི་གནས་
གསུམ་ལས་འོད་ཟེར་དཀར་དམར་མཐིང་གསུམ་བྱུང་། རང་གི་གནས་གསུམ་དུ་
ཐིམ་པས་སྒོ་གསུམ་གྱི་སྒྲིབ་པ་དག སྐུ་གསུང་ཐུགས་ཀྱི་ཡོན་ཏན་མཐའ་དག་མངོན་
དུ་གྱུར། མཐར་བླ་མའང་འོད་དུ་ཞུ་ནས་རང་ལ་ཐིམ་པར་བསམས་ལ་བློ་འདས་་
གཉུག་མའི་ངང་དུ་མཉམ་པར་གཞག སླར་དེ་ལས་ལྡང་བ་ན་སྣང་སྲིད་བླ་མའི་ངོ་
བོར་མོས་ལ། དགེ་རྩ་བྱང་ཆུབ་ཏུ་བསྔོ་བར་བྱའོ། །དེ་ནས་རྫོགས་རིམ་ནི། རང་་་་
ལུས་ཐ་མལ་དུ་གནས་པའི་དབུས་དྲང་པོར་དབུ་མ་སྔོ་བསངས་མདའ་སྨྱུག་ཙམ་
ཡར་སྣེ་སྤྱི་བོ་དང་མར་སྣེ་ལྟེ་འོག་ཏུ་ཟུག་པ། གཡས་སུ་རོ་མ་དམར་པོ་གཡོན་དུ་་
རྐྱང་མ་དཀར་པོ་མར་སྣེ་དབུ་ མ་དང་ཡི་གེ་ཆ་ཡི་དབྱིབས་སུ་འབྲེལ་བ། ཡར་སྣེ་སྣ་
བུག་གཉིས་ལ་ཟུག་པར་བསྒོམས་ལ་རླུང་རོ་བསལ། རླུང་ཚུར་བརྔུབས་པ་སྣ་བུག་
གཉིས་ནས་རོ་རྐྱང་གི་ལམ་བརྒྱུད་དེ་ལྟེ་འོག་རྩ་གསུམ་འདུས་མདོར་གཏུམ་མོ་ཡེ་་་
ཤེས་ཀྱི་མེ་རྩ་བ་བརྟན་པ། རྩེ་མོ་རྣོ་བ། རེག་བྱ་ཤིན་ཏུ་ཚ་བ་ནས་འབྲུ་ཙམ་ལ་ཕོག་
པས་མེ་ལྕེ་ཆེར་འབར། ཟག་བཅས་ཀྱི་ལུས་རྩ་རླུང་ཐིག་ལེ་དང་བཅས་པ་ལྷག་མེད་
དུ་བསྲེགས་ཏེ་མི་དམིགས་པར་ཡལ། སྟོང་པའི་ངང་ལས་རང་ཉིད་འཇམ་དཔལ་རྡོ་
རྗེའི་སྐུ་ཕྱི་ནང་ཟང་ཐལ་བ་ཕུ་མ་ཕུས་བཏབ་པ་ལྟ་བུའི་དབུས་སུ་རྩ་གསུམ་འཁོར་་་་
ལོ་བཞི་ལྟེ་བའི་ཨ་ཐུང་དང་བཅས་པ། དབུ་མའི་ཡར་སྣེར་སངས་རྒྱས་ཐམས་ཅད་་་
འདུས་པའི་ངོ་བོ་དྲན་པ་ཙམ་གྱིས་བདེ་སྟོང་སྐྱེད་ནུས་པ་ཧཾ་ཡིག་དཀར་པོ་མགོ་ཐུར་
ལ་བསྟན་པ་གསལ་བཏབ་ལ། སྣ་ནས་རླུང་བརྔུབས་པ་ལྟེ་བའི་ཨ་ཤད་ལ་ཕོག དེ་
ལས་མེ་ལྕེ་རྒྱ་ཁབ་ཙམ་ཡར་སོང་། སྤྱི་བོའི་ཧཾ་ལ་ཕོག་པའི་ཐིགས་པ་མེ་ལ་ཕོག་སྟེ་་
མེ་ལྕེ་ཆེར་འབར་བས་བདུད་རྩི་རྟག་ཏུ་བབས། མེ་དང་ཐིག་ལེ་བྲོས་དེད་ཀྱི་ཚུལ་དུ་
འཁོར་ལོ་བཞི་རིམ་བཞིན་གང་བས་དགའ་བ་བཞི་དང་སྟོང་བཞིའི་ཡེ་ཤེས་ཉམས་་་
སུ་མྱོང་། བདེ་སྟོང་དོན་གྱི་ཡེ་ཤེས་མངོན་དུ་གྱུར་པའི་ངང་ལ་ཅི་གནས་སུ་བཞག་་་་
© gs
- 3 -
- 2 བ



སངས་རྒྱས་ལག་སྟེར།
--
།ས་
་་
ཐམས་
མ་
g
མཐར་དགེ་བསྔོ་བྱ། དེ་ནས་རྫོགས་པ་ཆེན་པོ་ལ་སྦྱོར་དངོས་རྗེས་གསུམ་ལས།
སྦྱོར་བ་ལ་གསུམ། དང་པོ་སྒོ་གསུམ་གྱི་སྣ་འཁྲིད་པ་ལུས་ངག་ཡིད་ཀྱི་སྔོན་འགྲོ་སྟེ།
འདི་ལའང་གསུམ་ལས། ཐོག་མར་རང་ལུས་རྡོ་རྗེ་སྔོན་པོ་མེ་ཡི་ཚ་ཚ་འཕྲོ་བ་ཅན་དུ་
བསྒོམས་ལ། རྡོ་རྗེའི་འདུག་སྟངས་ཡུན་རིང་བོར་བྱས་པས་ལུས་དབང་མེད་དུ་
འགྱེལ༑ རྣམ་རྟོག་གི་འཕྲོ་བ་རྒྱུན་ཆད་པར་གྱུར་ཚེ་རང་བབས་སུ་བཞག་ལ་ངལ་་་་་
གསོ༑ དེ་ལྟར་ཡང་ཡང་བྱ། གཉིས་པ། སྙིང་ནང་དུ་གཞི་གནས་ཀྱི་རིག་པ་ཧཱུཾ་སྔོན་་་
པོའི་རྣམ་པར་གནས་པ་ལས་ཧཱུྃ་ཡིག་ཕྲ་མོ་གྲངས་མེད་པ་གཅིག་རྗེས་གཅིག་མཐུད་
དུ་འཕྲོས། རི་གླིང་ཁང་ཁྱིམ་སོགས་ལ་ཕོག་པས
པས་ཐམས་ཅད་ཧཱུྃ་འབའ་ཞིག་ཏུ་གྱུར།
སླར་ཕྱིའི་ཧཱུྃ་རྣམས་རང་གི་ལུས་ལ་ཞུགས། རང་ལུས་ཀྱང་ཧཱུྃ་དུ་གྱུར་མཐར་ཧཱུྃ་
མཐའ་དག་དབྱིངས་སུ་ཡལ་བར་བསམ་ལ་རང་བབས་སུ་ངལ་གསོ། དེ་ཐམ
ཅད་ཀྱི་ཚེ་ཧཱུྃ་གླུ་སྙན་ལ་རིང་བ་བྱ། གསུམ་པ། འཁོར་འདས་ཐམས་ཅད་སེམས་ཀྱི་
ཆོ་འཕྲུལ་དུ་ཐག་བཅད། སེམས་ཁོ་རང་གང་ལསབྱུང་། གང་ལ་གནས། གང་ད་་་་
འགྲོ་དཔྱད་པས་བེམ་པོ་རྣམས་ནི་རགས་པ་རྡུལ་ཕྲན། རྡུལ་ཕྲན་ཆ་མེད། ཆ་མེད་་་་
གཞི་མེད་དུ་གཏན་ལ་ཕབ་པས་སྐྱེ་འགག་གནས་པ་མེད་པར་ཐག་ཆོད། སེམས་ནི་
དབྱིབས་དང་ཁ་དོག་སྒྲ་དང་དྲི་རོ་རེག་བྱ་གང་ཡིན་བརྟགས་ན་གང་དུའང་མ་གྲུབ།
གསལ་རིག་ཙམ་པོའང་ངག་གིས་བརྗོད་པ་ཙམ་མ་གཏོགས་བདེན་པར་ངེས་པའི་་་་
གཏད་སོ་ཅན་ཞིག་རྙེད་པའི་ཐབས་མེད་པས་བདེན་ཞེན་གྱི་ཁང་བུ་བཤིགས་ལ་་་་་
བདག་མེད་ཀྱི་དོན་ལ་ངེས་པ་འདྲོང་བར་བྱའོ། །གཉིས་པ་སྐུ་གསུམ་གྱི་སྣ་འཁྲིད་པ་
འབྱུང་བཞིའི་རྣལ་འབྱོར་ནི། ས་ཆུ་མེ་རླུང་གི་སྒྲ་ལ་སེམས་ཐིམ་འགྲོ་བ་ལྟར་གཏད་
ལ་བཞག་པས་འཛིན་རྟོག་གང་ཡང་མི་འཕྲོ་བ་ལྟར་གྱུར་དུས། དེའི་ངང་དུ་རང་
བབས་སུ་གློད་ལ་སེམས་ཀྱི་རང་བཞིན་ཇི་འདྲ་ཡིན་ངོས་ཟིན་པར་བྱའོ། །གསུམ་པ་
རིག་པའི་སྣ་འཁྲིད་པ་འཁོར་འདས་རུ་ཤན་ནི། འགྲོ་དྲུག་གི་བསམ་སྤྱོད་བརྗོད་པ་
ཐམས་ཅད་བྱུང་རྒྱལ་དུ་མངོན་དུ་བྱས་ལ་འཕྲོ་བདོ་བ་ན་ཕཊ་སྒྲ་དྲག་པོ་རེས་འཕྲོ་་་
བཅད་ལ། ཤེས་པའི་ངོ་ལ་བལྟས་པས་གཞི་མེད་རྩ་བྲལ་ལ་ངེས་པ་མ་རྙེད་བར་དུ་་་
ཡང་ཡང་སྦྱང་། མཐར་སྒོ་གསུམ་གཡོ་མེད་དུ་རྣལ་དུ་ཕབ་ལ་སེམས་གནས་པའི་ངོ་
བོ་ལ་རང་བབས་སུ་བལྟས་པས་མི་རྟོག་ཆོས་སྐུའི་ལྟ་བ་ལ་ངེས་པ་འདྲོང་བར་
འགྱུར་རོ། །དེ་ནས་ཉན་ཐོས་ལྟར་སྤྱོད་པ་ཞི་བ། བྱང་སེམས་ལྟར་སྤྱོད་ལམ་འབྲིང་
པོ༑ ཁྲོ་བོ་ལྟར་སྤྱོད་པ་དྲག་པོ་དང་བསྲེས་ལ་སྔོན་འགྲོའི་དུས་སུ་རྒྱུད་ལ་འབྱོར་་་
པའི་ཞི་ལྷག་ལམ་དུ་བཅུད་དེ་སོར་གཞུག་པར་བྱའོ། །གཉིས་པ་དངོས་གཞི་ཀ་དག་
ཁྲེགས་ཆོད་ནི། རང་གི་སེམས་འདི་མ་བཅོས་རང་སར་བཞག་ལ། རང་གཤིས་ལ་
བབས་ཀྱིས་བལྟས་ཚེ། ཡེ་སྟོང་རྩ་བྲལ་ཟང་ཐལ་ལེ་བ། ཕྱི་ནང་མཐའ་དབུས་དང་་་
བྲལ་བ། རང་གདངས་འགག་པ་མེད་པ། འགྱུ་དྲན་གྱི་རྣམ་རྟོག་ཐམས་ཅད་དང་
བྲལ་བ། བརྗོད་མེད་ཀྱི་དོན་ལ་ཁོ་ཐག་ཆོད་པས་དུས་གསུམ་རྒྱལ་བའི་ཐུགས་དང་
མ་དག་སེམས་ཅན་གྱི་སེམས་ལ་བཟང་ངན་མེད་པར་རིག་སྟོང་ཡེ་ཤེས་དེའི་ཀློང་དུ་
འུབ་ཆུབ་པར་ངོ་ཤེས་པ་ལྟ་བ་རི་བོ་ཅོག་གཞག་ཅེས་བྱའོ། །ལྟ་བ་དེའི་རང་ངོ་ཤེས་
བཞིན་རང་བབས་སུ་བཞག་ཚེ་ཡོད་མེད་ཡིན་མིན་དུ་འཛིན་པའི་དམིགས་གཏད་ཀྱི་
བསྒོམ་བྱ་གང་ཡང་མེད་ལ། དགག་སྒྲུབ་རྟོག་དཔྱོད་ཀྱི་བསླད་དང་བྲལ་བས་ཡེངས་
པ་མེད་པར་ཆོས་ཉིད་བབས་ཀྱི་བསམ་གཏན་དང་རང་ངོ་རང་གསལ་གྱི་ལྷག་
མཐོང་ཟུང་དུ་འཇུག་པ་སྒོམ་པ་རྒྱ་མཚོ་ཅོག་གཞག་ཅེས་བྱའོ། །སྒོམ་པའི་རྒྱུན་སྐྱོང་
བ་དེའི་ཚེ་ཚོགས་དྲུག་གི་སྣང་ཤེས་གང་ཤར་ཐམས་ཅད་ལ་བཅོས་བསྒྱུར་སྤང་བླང་
མི་བྱ་བར་རིག་སྟོང་གཉུག་མའི་རང་ཚུགས་མ་ཤོར་བར་བྱས་པས་རྩལ་སྣང་གང་
གིས་ཀྱང་ཕན་གནོད་མེད་པ་རྦ་རླབས་རྒྱ་མཚོར་ཐིམ་པ་ལྟར་འགྱུར་པ་སྤྱོད་པ་སྣང་
བ་ཅོག་གཞག་ཅེས་བྱའོ། །དེ་ལྟར་གོམས་ཚེ་དང་པོ་རིག་པ་ངོ་ཤེས་ཚེ་རྣམ་རྟོག་
རང་གྲོལ་བ་སྦྲུལ་གྱི་མདུད་པ་ལྟ་བུ། བར་དུ་རྩལ་རྫོགས་ཚེ་རྟོག་ཚོགས་གང་གིས་་་
ཀྱང་ཕན་གནོད་མེད་པ་ཁང་སྟོང་དུ་རྐུན་མ་ཞུགས་པ་ལྟ་བུ། མཐར་བརྟན་པ་ཐོབ་
ཚེ་མ་དག་པའི་ཆོས་བཙལ་ཀྱང་མི་རྙེད་པ་རང་བཞིན་དོན་གྱི་ཡེ་ཤེས་མངོན་དུ་གྱུར་
པས་གསེར་གླིང་དུ་ས་རྡོ་མི་རྙེད་པ་ལྟར་གྱུར་བ་འབྲས་བུ་རིག་པ་ཅོག་གཞག་ཅེས་་་
བྱའོ༑ ༑གསུམ་པ་རྗེས་ལྷུན་གྲུབ་ཐོད་རྒལ་ནི། རིག་པ་འོད་གསལ་བའི་སྦུབས་ཡིད་
བ་
- 5 -
...
- 4 -
.….



སངས་རྒྱས་ལག་སྟེར།
ས
བཟུང་ལ་གནས་པར་བྱ། རྩལ་སྣང་ཐམས་ཅད་གཞི་ཀློང་དུ་མ་ཐིམ་བར་དུ་གནས་
པ་ལས་སླར་མི་ལྡོག་པར་བྱའོ། །སྲིད་པ་བར་དོའི་སྣང་བ་རྨི་ལམ་ལྟར་ཤར་དུས་ལྷ་
དང་བླ་མ་ལ་མོས་གུས་རྩེ་གཅིག་ཏུ་བྱས་ལ། འཆི་ཁ་བར་དོའི་མན་ངག་གནད་་་་
བསྣུན་པས་རང་བཞིན་སྤྲུལ་སྐུའི་ཞིང་དུ་དབུགས་དབྱུང་བར་འགྱུར་རོ། །དེ་ལྟར་་་་
ཁྲིད་ཡིག་སངས་རྒྱས་ལགསྟེར་འདིའི། །སྙིང་པོའི་གནད་རྣམས་རིག་སྟོང་ཀློང་ནས་
རྡོལ༑ ༑ཚིག་ཚོགས་ཕལ་ཆེར་རྟོག་དཔྱོད་བློ་ཡིས་བཟོས། །འོན་ཀྱང་དང་པོའི་ལས་
ཅན་འགའ་རེ་ལ། །ཕན་པ་ཅུང་ཟད་སྲིད་སྙམ་ཡི་གེར་བཀོད། །དགེ་འདིས་མཁའ་
ཁྱབ་འགྲོ་བ་མ་ལུས་ཀུན། །ཕྱམ་གཅིག་གདོད་མའི་དབྱིངས་སུ་དབུགས་དབྱུང་
ཤོག ཅེས་འཇམ་དབྱངས་སྤྲུལ་པའི་ཞིང་མཆོག་རི་བོ་རྩེ་ལྔའི་ཡང་དབེན་ཨ་སུ་རའམ་སྲེད་
མེད་བུའི་བྲག་ཕུག་ཏུ་ངག་དབང་བློ་གྲོས་མཚུངས་མེད་པས་སྔ་དྲོའི་ཐུན་གསེང་དུ་ཡི་གེར་
བཀོད་པ་དགེའོ།། །།
© ལེ་
དཔྱོད་བློ་ཡིས་བཞག་པ་མིན་པར་མངོན་སུམ་དུ་མཐོང་བར་བྱ་བའི་ཆེད་དུ་ལུས་་་་་
གནད་སྐུ་གསུམ་གྱི་བཞུགས་སྟངས་གང་རུང་ལྡན་པས་ངག་གནད་སྨྲ་བ་བཅད་ལ་་
རླུང་དལ་བུར་ཁ་ནས་གདོན། སེམས་གནད་ཁྲེགས་ཆོད་ཅོག་གཞག་ཤེས་རབ་རང་
བྱུང་གི་སྒྲོན་མའི་ངང་ནས་ཡུལ་གནད་ནམ་མཁའ་རྐྱེན་བྲལ་དང་ཉི་ཟླ་མར་མེ་
སོགས་ལ། སྒོ་གནད་ལྡོག་ཕབ་ཟུར་གྱིས་བལྟས་པས་སྣང་བའི་གནད་དབྱིངས་རྣམ་
དག་གི་སྒྲོན་མ་མཐིང་དབྱིངས་ཁྱབ་པ་ཆེན་པོ་འོད་ལྔའི་མུ་ཁྱུད་ཅན་དང་། ཐིག་ལེ་་
སྟོང་བའི་སྒྲོན་མ་འོད་ལྔའི་ཐིག་ཟླུམ་ཕྱི་ནང་རིམ་པ་མང་པོ་ཅན་གྱི་དབུས་སུ། རིག་
གདངས་ལུ་གུ་རྒྱུད་གསེར་གྱི་སྐུད་པ་དུ་མ་ལ་ཤེལ་ཕྲེང་གིས་བརྒྱན་པ་ལྟ་བུ་དེ་གཡོ་
འགུལ་མེད་པར་བཙོན་དུ་བཟུང་ལ། རླུང་མིག་ཡིད་གསུམ་དེར་ཐིམ་འགྲོ་བ་ལྟར་
གཏད་ལ་ཡིད་དཔྱོད་མཚན་མའི་རྟོག་ཚོགས་གང་ཡང་མེད་པར་ཡུན་རིང་དུ་གོམས་
པས་དབྱིངས་ཐིག་རིག་པ་རྣམས་གསལ་བར་མཐོང་བ་ཆོས་ཉིད་མངོན་སུམ། ད་་་་
དག་ཇེ་གསལ་ཇེ་བརྟན་ཇེ་རྒྱས་སུ་མཆེད་དེ་འོད་སྣང་དཔག་ཏུ་མེད་པར་སྣང་་་་་
ཉམས་གོང་འཕེལ། དབྱིངས་སྣང་ཞིང་ཁམས་སུ་དག་ཐིག་ལེ་གཞལ་ཡས་ཁང་དུ་་
རྫོགས༑ རིག་པ་སྐུར་སྨིན་ནས་དག་པ་འབའ་ཞིག་གི་གདངས་མངོན་དུ་གྱུར་པ་་་་
རིག་པ་ཚད་ཕེབས། སྐུ་དང་ཡེ་ཤེས་ཀྱི་སྣང་བ་མུ་མེད་པའི་ཆོས་ཅན་གྱི་སྣང་་་་་་
ཐམས་ཅད་ཆོས་ཉིད་གཞོན་ནུ་བུམ་སྐུའི་ཀློང་དུ་བཙན་ས་ཟིན་ཏེ་མི་སྣང་བར་གྱུར་་་་
བ་ཆོས་ཉིད་ཟད་སའོ། །སླར་ཡང་གདུལ་བྱའི་ཞིང་དུ་སྐུ་གསུམ་གྱི་བཀོད་པ་ཅིར་
ཡང་ངོམ་པར་འགྱུར་བ་ནི་ལེགས་སྨོན་ཟུང་དུ་ཚོགས་པའི་རང་འབྲས་བསླུ་བ་མེད་
པ་ཡིན་ནོ། །ཚེ་འདི་ལ་བརྟན་པ་མཆོག་མ་ཐོབ་ན་འཆི་ཁར་རང་སེམས་ཨ་དཀར་
པོ་སྙིང་གར་གནས་པ་རླུང་གིས་བསྐྱོད་དེ་སྤྱི་གཙུག་ན་བཞུགས་པའི་བླ་མའི་ཐུགས་
ཀར་ཐིམ། བླ་མའང་ཇེ་མཐོ་ཇེ་མཐོར་བདེ་བ་ཅན་གྱི་ཞིང་དུ་གཤེགས་པར་མོས་ལ་
རང་སེམས་བླ་མའི་ཐུགས་དང་དབྱེར་མེད་དུ་མཉམ་པར་བཞག་ལ་འཕོ་བར་བྱའོ།།
ཆོས་ཉིད་བར་དོའི་སྣང་བ་སྒྲ་འོད་ཟེར་གསུམ་སྐུ་དང་ཡེ་ཤེས་ཀྱི་རོལ་པ་གང་ཤར་
ཡང་རང་སྣང་དུ་ངོ་ཤེས་པར་བྱས། ཤེས་ཐོག་དེར་ཅོག་གཞག་ལྟ་བས་བཙན་ས་་་་
<ཉི@g
བ 7 -
- 6 མ



ས
༄༅། །ཡང་སྙིང་རྒྱུད་ཀྱི་དགོངས་འགྲེལ་འཇམ་དཔལ་
ཞལ་ལུང་ལེགས་བཤད་རྒྱ་མཚོ་སྤྲོ་བའི་ས་
བོན་ཞེས་བྱ་བ་བཞུགས་སོ། །
༄༅། །རྟོག་པའི་དྲི་མ་རྣམ་པར་བྲལ། །ཟབ་ཅིང་རྒྱ་ཆེའི་འོད་ཟེར་ཅན། །རིག་སྟོང་
འཇམ་དཔལ་དཔའ་བོ་ལ། །རང་ངོ་ཤེས་པས་ཕྱག་འཚལ་ལོ། །དུས་གསུམ་རྒྱལ་་་་
བའི་དགོངས་པའི་མཐིལ། །མདོ་རྒྱུད་རྒྱ་མཚོ་འཕྲོ་བའི་གཞི། །ཐེག་པ་ཀུན་གྱི་་་་་
མཐར་ཐུག་དོན། །འགྲོ་ལ་ཕན་ཕྱིར་མདོ་ཙམ་དབྱེ། །དེ་ལ་ཐོག་མར་གནས་ཕུན་
སུམ་ཚོགས་པ་དཔལ་ལྡན་འབྲས་སྤུངས་ཀྱི་མཆོད་རྟེན་ཆེན་པོར། དུས་ཕུན་སུམ་་་་
ཚོགས་པ་ནག་པ་ཟླ་བའི་ཉ་ལ། སྟོན་པ་ཕུན་སུམ་ཚོགས་པ་རྒྱལ་བ་ཤཱཀྱ་སེང་གེ་
ཉིད་ཀྱིས། འཁོར་ཕུན་སུམ་ཚོགས་པ་ལག་ན་རྡོ་རྗེའི་གཙོའི་ལྷ་ཀླུ་མི་དང་གནོད་
སྦྱིན་གྱི་ཚོགས་དཔག་ཏུ་མེད་པ་ལ། ཆོས་ཕུན་སུམ་ཚོགས་པ་འཕགས་པ་འཇམ་
དཔལ་གྱི་མཚན་ཡང་དག་པར་བརྗོད་པ་ཉིད་བཀའ་བསྩལ་ཏོ། །བར་དུ་གནས་ཕུན་
སུམ་ཚོགས་པ་བསམ་ཡས་མི་འགྱུར་ལྷུན་གྱིས་གྲུབ་པའི་གཙུག་ལག་ཁང་དུ། དུས་
ཕུན་སུམ་ཚོགས་པ་སྤྲེལ་ལོ་སྤྲེལ་ཟླའི་ཚེས་བཅུ་ལ། སྟོན་པ་ཕུན་སུམ་ཚོགས་པ་་་་
རིག་འཛིན་གྱི་རྒྱལ་པོ་པདྨ་སཾ་བྷ་ཝས། འཁོར་ཕུན་སུམ་ཚོགས་པ་མཚན་ལྡན་ཤེར་
སྒྲོན་གཙོའི་རྗེ་འབངས་དག་པའི་ཚོགས་ལ། ཆོས་ཕུན་སུམ་ཚོགས་པ་འཇ
པ་འཇམ་དཔལ་
རྒྱུད་ཀྱི་རྒྱལ་པོ་བཀའ་བསྡུ་མཛད་དེ་རྡོ་རྗེའི་ཚིག་བདུན་པ་ཉིད་གསུངས་སོ། །་་་་
མར་གནས་ཕུན་སུམ་ཚོགས་པ་སྤྲུལ་བའི་ཞིང་མཆོག་རི་བོ་རྩེ་ལྔའི་ཡང་དབེན་སྲེད་
མེད་བུའི་བྲག་ཕུག་ཏུ། །དུས་ཕུན་སུམ་ཚོགས་པ་སྣོན་ཟླ་བའི་ཚེས་བཅོ་ལྔ་ལ།
སྟོན་པ་ཕུན་སུམ་ཚོགས་པ་རང་རིག་འཇམ་དཔལ་གཞོན་ནུས། འཁོར་ཕུན་སུམ་
ཚོགས་པ་ཟག་མེད་དྲན་རིག་གིས་གཙོའི་རྟོག་ཚོགས་རྣལ་འབྱོར་པའི་འཁོར་དུ་མ་་་
j སྤྱིogs
ཡང་སྙིང་རྒྱུད་འགྲེལ།
ལ༑ ཆོས་ཕུན་སུམ་ཚོགས་པ་ཡང་སྙིང་རྒྱུད་ཀྱི་དགོངས་འགྲེལ་ཉིད་བསྟན་ཏོ། །
འདི་ལ་གསུམ། ཀླད་དོན། གཞུང་དོན། མཇུག་དོན་ནོ། །དང་པོ་ལ་གཉིས། མཚན་
བསྟན་པ་དང་། མཆོད་པར་བརྗོད་པའོ། །དང་པོ་ནི། འཕགས་པ་འཇམ་དཔལ་་་་
རྒྱུད་ཀྱི་ཡང་སྙིང༔ ཞེས་པ་སྟེ། འཕགས་པ་འདྲ
པ་འཇམ་དཔལ་གྱི་མཚན་ཡང་དག་པར་་་་
བརྗོད་པའི་རྒྱུད་ཀྱི་དོན་གནད་མཐའ་དག་མགོ་སྨོས་པས་གོ་བ་ཅན་གྱི་དོན་དུ་
སྙིང་རྡོ་རྗེའི་ཚིག་བདུན་དུ་བསྡུས་པའོ། །གཉིས་པ་ནི། འཇམ་དཔལ་གཞོན་ནུར་
གྱུར་པ་ལ་ཕྱག་འཚལ་ལོ། །ཞེས་རྒྱལ་བ་ཐམས་ཅད་ཀྱི་ཐུགས་རྣམ་པར་མི་རྟོག་་
པའི་ཡེ་ཤེས་སྤངས་དང་རྟོགས་པའི་ཡོན་ཏན་གྱི་ཆ་ནས་འཇམ་དཔལ་དང་། འཕོ་
འགྱུར་གྱི་ཟུག་རྔུས་དབེན་པའི་གཞོན་ནུར་གྱུར་པ་ལ་འདུ་འབྲལ་མེད་པར་རྟོགས་་་་
པ་ནི་དབང་རྣོན་ཆོས་ཀྱི་རྗེས་འབྲང་གིས་ཕྱག་འཚལ་ཚུལ་ལོ། །རབ་འབྱམས་རྒྱལ་
བའི་ཡབ་གཅིག་རྒྱལ་སྲས་ཟུར་ཕུད་ལྔ་ལྡན་ཉིད་སྲིད་པར་མི་གནས་པས་འཇམ།
ཞི་མཐར་མི་ཞེན་པས་དཔལ། བྱིས་པ་ལོ་བརྒྱད་ཅན་གྱི་ཚུལ་འཛིན་བས་གཞོན་་
ནུར་གྱུར་པ་དེ་ལ་སྒོ་གསུམ་གུས་པར་བྱ་བ་ནི་དབང་རྟུལ་དད་པའི་རྗེས་འབྲང་གིས་
ཕྱག་འཚལ་ཚུལ་ལོ། །གཉིས་པ་གཞུང་དོན་ལ་གསུམ། མདོར་བསྟན། རྒྱས་བཤད།
མཇུག་སྡུད་དོ། །དང་པོ་ནི། འདི་ལྟར་སངས་རྒྱས་བཅོམ་ལྡན་འདསཿ ཞེས་ཆོས་
དབྱིངས་ཀ་དག་གི་ཀློང་ནས་རྩོལ་མེད་རྡོ་རྗེའི་རང་སྒྲ་འདི་ལྟར་སྣང་བར་གྱུར་་་་
ཞེས་རྒྱུ་གླེང་གཞིའོ། །དུས་གསུམ་གྱི་སངས་རྒྱས་ཐམས་ཅད་གཅིག་ཏུ་འདུས་པ་ནི་
འཇམ་དཔལ་ཡེ་ཤེས་སེམས་དཔའ་འདི་ཁོ་ནའོ་ཞེས་རྐྱེན་གླེང་སློང་ངོ་། འཇམ་
དཔལ་དེ་ནི་བདུད་བཞི་བཅོམ་པ་དང་ལེགས་པ་དྲུག་དང་ལྡན་ཞིང་སྲིད་ཞིའི་མཐའ་
ལས་འདས་པའོ། །དང་པོ་ནི་ཆོས་འཁོར་དང་པོའི་དགོངས་པ་དང་སྦྱར་ཏེ།ཕུང་པོའི་
བདུད་ནི་ཟག་བཅས་འབྲས་གྱུར་གྱི་ཆ་སྣོད་བཅུད་དུ་སྣང་བ་ཤིན་ཏུ་སྡུག་བསྔལ་་
ཞིང་ཡིད་འབྱུང་བའི་གནས་དེ་ནི་ཤེས་པར་བྱས་སོ། །ཉོན་མོངས་པའི་བདུད་ནི་
ཟག་བཅས་རྒྱུ་གྱུར་གྱི་ཆ་ལས་དང་ཉོན་མོངས་པ་སྟེ་ཕོངས་རྒུད་ཐམས་ཅད་ཀྱི་རྒྱུ་་
ཡིན་པས་སྤངས་པར་བྱས་སོ། །ལྷའི་བུའི་བདུད་ནི། ཉོན་མོངས་སྤོང་བྱེད་ཀྱི་ལམ་
9 -
- 8 -



ཡང་དག་པ་སྐྱེ་བའི་གེགས་བྱེད་པ་དགའ་རབ་དབང་ཕྱུག་སྡེ་རིས་དང་བཅས་པ་སྟེ།
དེ་ཉིད་ལས་རྒྱལ་ཏེ་ལམ་ལྔ་རང་རྒྱུད་ལ་བསྟེན་པར་བྱས་སོ། །འཆི་བདག་གི་
བདུད་ནི་སྐྱེ་འཇིག་ཏུ་སྣང་བ་འཁོར་བའི་ཆོས་ཏེ། སླར་མི་སྐྱེ་བར་གཏན་དུ་ཞི་་་་་
འགོག་པའི་བདེན་པ་མངོན་དུ་བྱས་སོ། །གཉིས་པ་ནི་ཆོས་འཁོར་གསུམ་པའི་
དགོངས་པ་དང་སྦྱར་ཏེ། རིག་ཁམས་བདེ་གཤེགས་སྙིང་པོ་རང་བཞིན་རྣམ་དག་ཏུ་
གནས་པ་གློ་བུར་དྲི་མས་བསྒྲིབས་པ་བྱང་ཕྱོགས་སོ་བདུན་གྱིས་བཅོམ་ནས། དག་
པ་གཉིས་ལྡན་ངོ་བོ་ཉིད་སྐུ་མངོན་དུ་བྱས་ཀྱང་ཇི་ལྟར་སྔར་བཞིན་ཕྱིས་ཀྱང་དེ་
བཞིན་དུ་གནས་པ་ནི་རྟག་པའི་ཡོན་ཏན་ནོ། །ཆོས་ཀྱི་དབྱིངས་དང་དབྱེར་མེད་པར་
ཆོས་ཐམས་ཅད་ཀྱི་ཆོས་ཉིད་དུ་བཞུགས་པའི་ཆོས་ཀྱི་སྐུ་མངོན་དུ་བྱས་པ་ནི་ཁྱབ་་་
པའི་ཡོན་ཏན་ནོ། །ནམ་མཁའ་སྲིད་དུ་དཔག་བསམ་ཤིང་དང་ཡིད་བཞིན་ནོར་་་
ལྟར་རྣམ་རྟོག་གི་སྤྲོས་པ་མེད་པར་འགྲོ་ལ་ཕན་བདེ་སྤེལ་བའི་གཟུགས་ཀྱི་སྐུ་་
མངོན་དུ་བྱས་པ་ནི་ལྷུན་གྱིས་གྲུབ་པའི་ཡོན་ཏན་ནོ། །དེ་གསུམ་ནི་རང་དོན་གྱི་ཡོན་
ཏན་ཡིན་ནོ། །ཐུགས་ཀུན་ཏུ་བརྗོད་པའི་ཆོ་འཕྲུལ་ངོ་བོའི་ངོས་ནས་ཡེ་ཤེས་ལྔ་དང་
ལྡན་ཞིང་ཆ་ཤས་ཀྱིས་དབྱེ་ན་བྲལ་འབྲས་སོ་གཉིས་ཀྱི་བདག་ཉིད་ཅན། བྱེད་ལས་
ཀྱིས་ཇི་ལྟ་ཇི་སྙེད་གཟིགས་པས་གདུལ་བྱའི་ཁམས་་དབང་མོས་པ་སྣ་ཚོགས་
ཐོགས་མེད་དུ་གཟིགས་པ་ནི་མཁྱེན་པའི་ཡོན་ཏན་ནོ། །སྐུ་རྫུ་འཕྲུལ་གྱི་ཆོ་འཕྲུལ་་་་
རང་བཞིན་མཚན་བཟང་པོ་སོ་གཉིས་དཔེ་བྱད་བརྒྱད་ཅུའི་བདག་ཉིད་ཅན་གདུལ་
བྱ་འདུལ་བའི་ཐབས་སུ་ལྗགས་ཀྱི་དབང་པོས་སྟོང་གསུམ་ཁེབས་པར་མཛད་པ་་་་
སོགས་ནི་བརྩེ་བའི་ཡོན་ཏན་ནོ། །གསུང་རྗེས་སུ་སྟོན་པའི་ཆོ་འཕྲུལ་གསུང་
དབྱངས་ཡན་ལག་དྲུག་ཅུ་དང་ལྡན་པས་འགྲོ་ཁམས་དང་འཚམ་པའི་ཐེག་པ་སྣ་
ཚོགས་ཀྱི་ཆོས་བསྟན་ཏེ་སེམས་ཅན་རྣམས་ཕན་བདེ་ལ་འགོད་པ་ནི་ནུས་པའི་ཡོན་་་
ཏན་ནོ། །དེ་གསུམ་ནི་གཞན་དོན་གྱི་ཡོན་ཏན་གསུམ་མོ། །གསུམ་པ་ནི་ཆོས་འཁོར་
གཉིས་པ་དང་སྦྱར་ཏེ་ཤེས་བྱ་མཁྱེན་པ་གསུམ་ལ་སྒྲོ་འདོགས་ཆོད། ཉམས་ལེན་་་
སྦྱོར་བ་བཞི་མཐར་ཕྱིན།འབྲས་བུ་ཆོས་སྐུ་མངོན་དུ་གྱུར་པས་སྲིད་པར་གནས་པ་
mes
ཡང་སྙིང་རྒྱུད་འགྲེལ།
ལྟར་སྣང་ཡང་སྲིད་པའི་སྐྱོན་ལས་གྲོལ་བ་སྟེ། དེ་ཡང་འདི་ལྟར་སྙིང་རྗེ་ཆེན་པོས་་་་
མཛད་པ་བཅུ་གཉིས་རིམ་ཅན་དུ་སྟོན་ཡང་ཤེས་རབ་ཆེན་པོས་ངེས་དོན་དུ། རྡོ་རྗེ་
གཅོད་པ་ལས། གང་དག་ང་ལ་གཟུགས་སུ་མཐོང་། །གང་དག་ང་ལ་སྒྲར་ཤེས་པ།།
ལོག་པའི་ལམ་དུ་ཞུགས་པ་ལས། །སྐྱེ་བོ་དེ་དག་ང་མི་མཐོང་། །སངས་རྒྱས་རྣམས་
ནི་ཆོས་ཀྱི་སྐུ། །འདྲེན་པ་རྣམས་ནི་ཆོས་ཉིད་བལྟ། །ཞེས་གསུངས་པ་ལྟར་ཡིན་པས་
སྲིད་ཞིའི་མཐའ་ལས་འདས་པའོ། །གཉིས་པ་རྒྱས་པར་བཤད་པ་ལ་སྐུ་གསུང་
ཐུགས་ཕྲིན་ལས་ཡོན་ཏན་གཏན་ལ་དབབ་པ་དང་ལྔ་ལས། དང་པོ་ནི། ཡེ་ཤེས་སྐུ་
སྟེ་རང་བྱུང་ ཞེས་པ་མན་ངག་ཨ་ཏི་ཡོ་ག་དང་སྦྱར་ཏེ། གཞི་ལྷུན་གྲུབ་རིན་་་་
ཆེའི་ཁ་རྒྱ་རལ་ཏེ་ངོ་བོས་གོ་ཕྱེས་རང་བཞིན་ཡུལ་དང་ཐུགས་རྗེ་རིག་པར་ཤར་དུས།
རང་སྣང་དུ་ཤེས། ཤེས་ཐོག་ཏུ་བཙན་ས་ཟིན་པ་ཀུན་བཟང་འཇམ་པའི་དབྱངས་ནི་
སངས་རྒྱས་ཀུན་གྱི་ཐོག་མར་བྱོན་བའི་ཡེ་ཤེས་ཀྱི་སྐུ་སྟེ་ལུང་ལས་མ་བྱུང་བའི་མན་
ངག སེམས་ལས་མ་བྱུང་བའི་སངས་རྒྱས། རྒྱུ་ལས་མ་བྱུང་བའི་འབྲས་བུ་རང་བྱུང་
བའོ༑ ༑དེ་དོན་ཉམས་སུ་ལེན་ཐབས་ནི། སྤྲོས་བཅས་སྤྲོས་མེད་ཤིན་ཏུ་སྤྲོས་མེད་་
རབ་ཏུ་སྤྲོས་མེད་ཀྱི་དབང་གིས་རྒྱུད་སྨིན་པར་བྱས་ཏེ། གཞི་ཀ་དག་དང་ལྷུན་གྲུབ་
ཀྱི་ལྟ་བས་ལ་བཟླས་ཏེ། ཁྲེགས་ཆོད་ཅོག་གཞག་བཞི་དང་ཐོད་རྒལ་སྒྲོན་མ་བཞིའི་
ཉམས་ལེན་གྱིས་འགག་བསྡམས། སྣང་བཞི་གོ་ཟློག་དང་རིམ་ཅན་དུ་འཆར་བས་་་་
ཆིངས་སུ་བཅིངས་ནས་རྡུལ་བྲལ་དང་འཕོ་ཆེན་འོད་སྐུ་གང་རུང་གི་འབྲས་བུ་མངོན་
དུ་བྱ་བའོ། །གཉིས་པ་ནི། ཡེ་ཤེས་མིག་གཅིག་དྲི་མ་མེད༔ ཅེས་པ་ལུང་ཨ་ནུ་ཡོ་ག་
དང་སྦྱར་ཏེ་བདེ་སྟོང་གཉིས་སུ་མེད་པའི་ཡེ་ཤེས་དཀོར་བདུན་ལྷུན་གྱིས་གྲུབ་པ
སངས་རྒྱས་ཐམས་ཅད་མཉམ་པར་སྦྱོར་བ་བདེ་མཆོག་སྨྲ་བའི་སེང་གེ་ནི། འགྲོ་
ཁམས་རྒྱ་མཚོའི་མོས་བློ་དང་འཚམ་པར་གསུང་ཡི་གེ་སྤྲིན་གྱི་རོལ་མོར་འཆར་བས་
ཡང་དག་པའི་ལམ་མཐོང་བར་བྱེད་པའི་མིག་གཅིག་པུ་མ་རྟོགས་ལོག་རྟོག་ཐེ་ཚོམ་
གྱི་དྲི་མ་མེད་པའོ། །དེ་དོན་ཉམས་སུ་ལེན་ཐབས་ནི། ཕྱི་ནང་སྒྲུབ་གསང་བཞིའི་
དབང་སོ་དྲུག་གིས་རྒྱུད་སྨིན་པར་བྱས་ནས། གཞི་ཆོས་ཐམས་ཅད་ཡབ་ཀུན་ཏུ་
- 11 -
- 10



(ས
བཟང་པོའི་དཀྱིལ་འཁོར། ཡུམ་ཀུན་ཏུ་བཟང་མོའི་དཀྱིལ་འཁོར། སྲས་བདེ་ཆེན་་་་
བྱང་ཆུབ་སེམས་ཀྱི་དཀྱིལ་འཁོར་དུ་གཏན་ལ་ཕབ་སྟེ། དོན་གྱི་རྗེས་སུ་འཇུག་པ་
རྣམ་པར་མི་རྟོག་པའི་ཡེ་ཤེས། ཡི་གེའི་རྗེས་སུ་འཇུག་པ་ལྷའི་བསྐྱེད་རིམ་སྒོམ་པ་
གྲོལ་ལམ་དང་། སྟེང་སྒོ་འཇུ་འདུལ་དང་། འོག་སྒོ་ཁམས་གསུམ་རོལ་པ་ཉམས་སུ་
ལེན་པའི་ཐབས་ལམ་ལ་བརྟེན་ནས་འགྱུར་བར་མ་ངེས་པ་སོགས་ཀྱིས་སློབ་ལམ་་
བཞི་མཐར་ཕྱིན་ནས། བདེ་ཆེན་འགྱུར་བ་མེད་པའི་འབྲས་བུ་མངོན་དུ་བྱ་བའོ། །
གསུམ་པ་ནི། ཡེ་ཤེས་སྣང་བ་ལམ་མེ་བ༔ ཞེས་རྒྱུད་མ་ཧཱ་ཡོ་ག་དང་སྦྱར་ཏེ། ཆོས་
དབྱིངས་སྟོང་ཉིད་དང་རོ་གཅིག་པ་མཁའ་ཁྱབ་སྒྱུ་འཕྲུལ་དྲྭ་བའི་རང་བཞིན་མངོན་་་
དུ་གྱུར་ཏེ་ཁྱབ་བདག་རིགས་དྲུག་པ་འཇམ་དཔལ་རྡོ་རྗེ་འཆང་རྒྱལ་བ་ཐམས་ཅད་་་
ཀྱི་ཐུགས་རྣམ་པར་མི་རྟོག་པའི་ཡེ་ཤེས་རང་སྣང་གི་དཀྱིལ་འཁོར་རིགས་གཅིག་
རིགས་ལྔ། རིགས་བརྒྱ། བསམ་ཡས་སྒྱུ་འཕྲུལ་དྲྭ་བའི་རོལ་གར་ཞི་ཆགས་ཁྲོ་བོའི་
སྣང་བ་འབྱམས་ཀླས་པ་ལམ་མེ་བར་འཕྲོ་བ་ཡིན་ནོ། །དེ་དོན་ཉམས་སུ་ལེན་
ཐབས་ནི། ཕན་ནུས་ཟབ་མོའི་དབང་བཅོ་བརྒྱད་ཀྱིས་རྒྱུད་སྨིན་པར་བྱས་ནས།
ཤེས་བྱ་གཞི་རྒྱུད་སྣོད་བཅུད་རྒྱུད་དུ་གཏོགས་པའི་ཆོས་སོ་ཅོག་གཏན་ཚིགས་
བཞིས་དག་མཉམ་བདེན་པ་དབྱེར་མེད་དུ་ངོ་འཕྲོད་པ་གདེང་དུ་བྱས་ཏེ། འཇུག་བྱ་
ལམ་གྱི་རྒྱུད་དངོས་པོ་བཅུ་གཅིག་ཉམས་འོག་ཏུ་ཚུད་པར་བྱས་ལ་ཐབས་གྲོལ་ལམ་
གྱིས་དྲངས་བའི་རིག་འཛིན་བཞིའི་ས་ལ་བགྲོད་དེ། ཐོབ་བྱ་འབྲས་བུའི་རྒྱུད་སྐུ་་
བཞི་ཡེ་ཤེས་ལྔ་ལྡན་མངོན་དུ་བྱེད་པའོ། །བཞི་པ་ནི། ཨ་ར་པ་ཙ་ན་ཡ་དེ་ནཱ་མ༔
བོད་སྐད་དུ། འགྲོ་བ་སྨིན་བྱེད་ཁྱོད་ལ་འདུད༔ ཅེས་པ་དཔལ་གསང་བ་འདུས་པ་་་
དང་སྦྱར་ཏེ། འདི་ལྟར་འདོད་ཡོན་མ་སྤངས་ལམ་དུ་བྱེད་པའི་ཉེ་ལམ་ལ་བརྟེན་ཏེ་་་
གཙང་མའི་རིས་དག་སྤངས་པའི་འོག་མིན་གྱི་གནས་ཉམས་དགའ་བར་ལྷ་ཆེན་
ཐིག་ལེ་མཆོག་མ་ལ་བརྟེན་ནས་ཁ་སྦྱོར་བདུན་ལྡན་འཇམ་དཔལ་གསང་བ་འདུས་་་
པའི་ཡེ་ཤེས་ཀྱི་སྐུ་མངོན་དུ་བྱས་པ་དང་ཆབས་ཅིག་ཏུ་རི་རབ་ཀྱི་ཟོམ། རྒྱ་མཚོའི་་
གླིང་ མཁའ་འགྲོའི་ཡུལ། འཛམ་བུའི་གླིང་སོགས་མཁའ་ཁྱབ་ཀྱི་ཞིང་མུ་མཐའ་་་
ཡང་སྙིང་རྒྱུད་འགྲེལ།
མེད་པ་རུ་སྤྲུལ་པའི་བཀོད་པ་དཔག་གིས་མི་ལང་བ་སྣང་ནས་ཕྲིན་ལས་ཀྱི་རོལ་པ་
རྒྱུན་མི་འཆད་པར་ངོམ་སྟེ་འགྲོ་བ་རྣམས་སྨིན་པར་བྱེད་པ་ཁྱོད་ལ་འདུད་དོ། །ཞེས་
སོ༑ ༑དེ་དོན་ཉམས་སུ་ལེན་ཐབས་ནི། བུམ་གསང་ཤེས་རབ་དེ་ཁོ་ནའི་དབང་ཆ་་
ལག་དང་བཅས་པས་སྨིན་པར་བྱས་ནས་གཞི་རྒྱུད་རང་བཞིན་ལྷུན་གྱིས་གྲུབ་པའི་་
དཀྱིལ་འཁོར་ལ་གོ་བ་རྣལ་མ་ཆགས་པར་བྱས་ཏེ་རྡོ་རྗེ་བཞིའི་བསྐྱེད་རིམ་ཉམས་་་་
སུ་བླངས་པས་བསྙེན་སྒྲུབ་ཡན་ལག་བཞི་མཐར་འཁྱོལ་བར་བྱ་བ་དང་། རླུང་འོད་་་
ཟེར་ལྔ་པ་མི་ཤིགས་པའི་ཏི་ལ་ཀ་ལ་གནད་དུ་སྙན་ཐབས་རིམ་པ་ལྔའི་ཉམས་ལེན་
ལ་གོམས་ནས་སློབ་པའི་ལམ་མཐར་སོན་ཏེ་མི་སློབ་པའི་སྒྱུ་ལུས་དང་འོད་གསལ་་
ཟུང་དུ་འཇུག་པ་གསལ་སྟོང་དོན་གྱི་སྐུ་མཆོག་མངོན་དུ་བྱ་བའོ། །ལྔ་པ་ནི། ཡེ་ཤེས་
སྐུ་ཉིད་ཁྱོད་ལ་འདུད༔ ཅེས་པ་དཔལ་དུས་ཀྱི་འཁོར་ལོ་དང་སྦྱར་ཏེ། ཕྱི་ནང་གཞན་
གསུམ་དབྱེར་མི་ཕྱེད་པ་སྟོང་ཆེན་ཡིག་ལྔ་དང༌། ཐིག་ལེ་ཡིག་དྲུག ཨེ་ཝཾ་ཟུང་དུ་
འཇུག་པ་མཁའ་ཁྱབ་མཁའ་ཡི་རྡོ་རྗེའི་རང་གཤིས་རྗེན་ལ་ཐོན་པ་འཇམ་དཔལ་་་་་
དུས་ཀྱི་འཁོར་ལོ་ནི། སངས་རྒྱས་རིན་ཆེན་ཟ་མ་ཏོག་ཁ་འབྱེད་པ་ཞེས་ཕྱོགས་དུས་
རྒྱལ་བའི་ཡོན་ཏན་ཕ་མཐའ་བྲལ་བ་རྣམས་གཅིག་ཏུ་བཟླུམས་པའི་ཡེ་ཤེས་ཀྱི་སྐུ་་
གང་འདུལ་ཆུ་ཟླའི་རོལ་པ་བཞིན་སྟོན་པའི་བདག་ཉིད་ཁྱོད་ལ་འདུད་དོ། །ཞེས་
སོ༑ ༑དེ་དོན་ཉམས་སུ་ལེན་ཐབས་ནི། བྱིས་པ་འཇུག་པའི་དབང་བདུན། མཆོག་
དབང་གོང་མ་གསུམ་བཅས་ཀྱིས་སྨིན་པར་བྱས་ནས། ཕྱི་དུས་ཀྱི་འཁོར་ལོ་བརྟན་་་་
གཡོ་སྣོད་བཅུད་ཀྱི་ཆོས་ཐམས་ཅད་ནང་དུས་ཀྱི་འཁོར་ལོ་རྩ་རླུང་ཐིག་ལེའི་འདུ་
འཕྲོ་ལས་ཤར་ཞིང་། གཞན་དུས་ཀྱི་འཁོར་ལོ་ལྷ་སྔགས་ཡེ་ཤེས་ཀྱི་རང་བཞིན་
ལས་གཞན་མེད་པར་ཐག་བཅད་དེ། ཐུགས་གསུང་སྐུའི་དཀྱིལ་འཁོར་ལ་རྒྱལ་་
མཆོག་གཉིས་དང་རྣལ་འབྱོར་གཉིས་ཀྱི་ཉམས་ལེན་གྱིས་གསལ་བརྟན་ཀློང་དུ་
གྱུར་པའི་བསྐྱེད་རིམ་དང་རྫོགས་རིམ་སྦྱོར་བ་དྲུག་གི་མན་ངག་རྒྱུད་ལ་འབྱོར་བར་
བྱས་ཏེ་ཉི་ཁྲི་ཆིག་སྟོང་དྲུག་བརྒྱའི་གཡོ་བ་དབུ་མར་བསྟིམས། དཀར་དམར་ཉི་
ཟླའི་སྣང་བ་སྒྲ་གཅན་ནམ་མཁའི་བུམ་པར་བག་ལ་ཞ། རོ་རྐྱང་རྩ་ཡི་མདུད་པ་
g
ཐ 12 བ
- 13 -



..
ཡང་སྙིང་རྒྱུད་འགྲེལ།
འདས་འཇམ་དཔལ་ཡེ་ཤེས་སེམས་དཔའི་དོན་དམ་པའི་མཚན་ཡང་དག་པར་་་་་
བརྗོད་པ། བཅོམ་ལྡན་འདས་དེ་བཞིན་གཤེགས་པ་ཤཱཀྱ་ཐུབ་པའི་ཞལ་ནས་
གསུངས་པ་རྫོགས་སོ། །གུ་རུ་པད་མས་ཇོ་མོ་ཤེར་སྒྲོན་ལ་གནང་བ་འདི་མཚན་
བརྗོད་ཚར་རེ་དང་མཉམ་པར་གསུངས་སོ། །ཟླ་བ་གཅིག་གིས་འགྲུབ་པར་ཐེ་ཚོམ་
མ་ཟ་ཞིག གུ་རུ་ཆོས་ཀྱི་དབང་ཕྱུག་གི་གཏེར་མའོ། །ཞེས་སོ། །རང་རིག་འཇམ་
དཔལ་གཞོན་ནུའི་བཀའ་ལུང་འདི། །རང་རྩལ་དྲན་རིག་སེམས་དཔས་གཟུངས་སུ་
བཟུང་༑ ༑རང་འདྲའི་གྲོགས་ལ་ཕན་ཕྱིར་ཡི་གེར་བཀོད། །རང་སར་གྲོལ་ལོ་མཐོང་
ཐོས་དྲན་རེག་རྣམས། །ཞེས་ངག་དབང་བློ་གྲོས་མཚུངས་མེད་པས་སོ།། །།
《འི
མཐའ་དག་དབྱིངས་སུ་ཡལ་ཏེ་འགྱུར་མེད་བདེ་བ་ཆེན་པོའི་སྐུ་མངོན་དུ་བྱ་བའོ། །
གསུམ་པ་མཇུག་སྡུད་ནི། རྫོགས་པའི་སངས་རྒྱས་ཀུན་གྱིས་བཤདཿ ཅེས་བཟང་པོ་
སྤྱོད་པའི་སྨོན་ལམ་དང་སྦྱར་ཏེ་རྒྱུད་ཀྱི་རྒྱལ་པོ་ཆེན་པོ་འདི་ནི་མདོ་རྒྱུད་རྒྱ་མཚོའི་
འཕྲོ་གཞི། མན་ངག་ཀུན་གྱི་ཉིང་ཁུ། ལུང་ཚིག་ཀུན་གྱི་སྤྱི་ཆིངས། ཐེག་པ་ཡོངས་
ཀྱི་སྐྱེལ་སོ། སངས་རྒྱས་ཐམས་ཅད་ཀྱི་དགོངས་པའི་ཞེ་ཕུགས་མཐར་ཐུག་པ་ཡིན་་་
པས་འདི་ཉིད་བསྟན་ཅིང་བསྒོམས་པས་རྒྱལ་བ་སྲས་བཅས་ཀྱིས་གསུངས་པའི་་་་
ཆོས་ཚུལ་མཐའ་དག་བསྟན་ཅིང་བསྒོམས་པར་འགྱུར་བ་དང་། ཕྱོགས་བཅུ་དུས་
གསུམ་གྱི་སྲས་བཅས་རྒྱལ་བ་ཡོངས་ཀྱིས་བསྟན་ཅིང་རྟོགས་པའི་དོན་ཐམས་ཅད་་་་
འདིའི་བརྗོད་བྱ་ལས་གཞན་དུ་བརྒལ་བ་མེད་པས་ན། ཇི་སྐད་དུ། གསུང་གཅིག་་་་
ཡན་ལག་རྒྱ་མཚོའི་སྒྲ་སྐད་ཀྱིས། །རྒྱལ་བ་ཀུན་དབྱངས་ཡན་ལག་རྣམ་དག་པ། །
འགྲོ་བ་ཀུན་གྱི་བསམ་པ་ཇི་བཞིན་དབྱངས། །སངས་རྒྱས་གསུང་ལ་རྟག་ཏུ་འཇུག་
པར་བགྱི། །ཞེས་སོགས་གསུངས་པའི་དོན་འབྲས་མཐའ་དག་གཞུང་འདི་ལ་ཐོས་་་་
བསམ་སྒོམ་པ་བྱས་པའི་ལག་རྗེས་ལ་འོང་བར་འགྱུར་བ་ཡིན་པས་ན་རྫོགས་པ་་
སངས་རྒྱས་བྱོན་བཞུགས་འབྱོན་པར་འགྱུར་བ་ཀུན་གྱིས་བཤད་ཅིང་བསྒོམས་ནས་
མངོན་དུ་བྱ་བ་ཡིན་ནོ། །དེ་ལ་འདི་སྙམ་དུ་རྒྱུད་འདིའི་མདོར་བསྟན་དང་མཇུག་
སྡུད་མདོ་དང་བསྟུན། རྒྱས་བཤད་སྔགས་དང་སྦྱར་དགོས་དོན་ཅི་ཞེ་ན། ཕན་ཚུན་་་
མཚོན་ནས་ཐེག་པ་རིམ་དགུ་གང་དང་སྦྱར་ནས་གཞུང་དོན་ཡོངས་རྫོགས་བཤད་་་
ཀྱང་མི་འགལ་བར་རྟོགས་པའི་ཆེད་དམ། ཡང་ན་ལམ་གྱི་རྨང་གཞི་མཚན་ཉིད་རྒྱུའི་
ཐེག་པ་ལ་ཐོས་བསམ་དང་ཉམས་ལེན་མདོ་ཙམ་བྱ་བ་མེད་མི་རུང་བ་ཡིན་ཞིང་། དེ་
རྗེས་སྔགས་རྒྱུད་རྒྱ་མཚོའི་དོན་ལ་རྒྱ་ཆེར་དབང་འབྱོར་དགོས་ཤིང་། མདོ་སྔགས་་་་
གང་ཉམས་སུ་བླངས་ཀྱང་མཐར་ཐུག་གི་གྲུབ་འབྲས་ནི་བཟང་སྤྱོད་སྨོན་ལམ་གྱིས་་
བསྟན་པ་ཁོ་ནས་འཐུས་པས་ན་དེ་ལྟར་བཤད་པ་ཡིན་ནོ། །རྩ་བའི་ས་བཅད་གསུམ་
པ་མཇུག་གི་དོན་ནི། དགོངས་བརྒྱུད་རྒྱལ་བས་གསུངས། བརྡ་བརྒྱུད་རིག་འཛིན་་་
གྱིས་བསྡུས། སྙན་བརྒྱུད་གང་ཟག་གིས་བཏོན་ཚུལ་གསུམ་རིམ་བཞིན་བཅོམ་ལྡན་
ges
- 15 -
- 14 -



ཡང་ཟབ་རྒྱུད་རྒྱལ།
་་
༄༅། །མཆིམས་ཕུའི་ཆོས་སྐོར་ལས་ཡང་ཟབ་རྒྱུད་
ཀྱི་རྒྱལ་པོ་བཞུགས་སོ། །
༄༅། །རང་བྱུང་རིག་པའི་ལྷ་ལ་ཕྱག་འཚལ་ལོ། །དེ་ཡང་འདི་སྐད་དུ། དུས་ཕུན་
སུམ་ཚོགས་པ་ས་སྦྲུལ་ཟླ་བ་དང་པོའི་ཚེས་གཅིག་ལ། གནས་ཕུན་སུམ་ཚོགས་པ་་་
བསམ་ཡས་མི་འགྱུར་ལྷུན་གྱིས་གྲུབ་པའི་བར་ཁང་གཡུ་ཞལ་འབར་བའི་ཉི་
མཐོངས་སུ། སྟོན་པ་ཕུན་སུམ་ཚོགས་པ་རང་བྱུང་རིག་པའི་རྒྱལ་པོ་པདྨ་སཾ་བྷ་ཝ།
འཁོར་ཕུན་སུམ་ཚོགས་པ་རྗེ་འབངས་འདུས་པ་ཉུང་ཤས་དང་ཐབས་གཅིག་ཏུ་
བཞུགས་སོ། །དེའི་ཚེ་རང་བྱུང་པདྨའི་བྱིན་རླབས་ཀྱིས་བསྐུལ་ཏེ་རྡོ་རྗེ་བདུད་
འཇོམས་སྟན་ལས་ལངས་ཏེ། ཕྱག་རྣལ་འབྱོར་པའི་ལུགས་སུ་བཙལ་ཏེ་འདི་སྐད་
ཅེས་ཞུས་སོ། །ཀྱེ། སངས་རྒྱས་ཐམས་ཅད་འདུས་པའི་སྐུ། །མ་ཧཱ་གུ་རུ་རིན་པོ་ཆེ།།
བདག་དང་འགྲོ་ལ་ཕན་སླད་དུ། །ཡང་གསང་རྒྱུད་ལུང་མན་ངག་གི །གནད་རྣམས་
གཅིག་ཏུ་བསྡུས་པ་ཡི། །མན་ངག་དམ་པ་བསྩལ་དུ་གསོལ། །ཞེས་ཞུས་ཚེ། མ་ཧཱ་་
གུ་རུས་འཛུམ་པ་དང་བཅས་ཆོས་ཕུན་སུམ་ཚོགས་པ་འདི་སྐད་ཅེས་བཀའ་བསྩལ་་་
ཏོ༑ །ཡང་གསང་སྙིང་ཐིག་གི་གནད་ཐམས་ཅད་བསྡུ་ན་དོན་བཅུ་གཅིག་ཏུ་འདུ་སྟེ།
༼༡༽ དེ་ཡང་འཁོར་འདས་གང་ཡང་མ་གྱེས་པའི་ཐོག་མའི་སྤྱི་གཞི་ནི་ངོ་བོ་སྐུར་
གནས་སོ། །རང་བཞིན་ཡེ་ཤེས་སུ་གནས་སོ། །ཐུགས་རྗེ་ཟེར་དུ་གནས་སོ། །ཆ་
ཤས་ཀྱིས་དབྱེ་ན་ལྔ་ཚན་ལྔའི་ཡོན་ཏན་དང་ལྡན་ནོ། །དེ་ཡང་ཕྱི་གསལ་དུ་མི་མངོན་
པར་བུམ་པ་སྐུའི་ཚུལ་དུ་གནས་སོ། །དེ་ལས་ཐུགས་རྗེའི་རླུང་གཡོས་ཏེ་གཞི་ལས་
འཕགས་པའི་སྐད་ཅིག་ལ་རང་སྣང་དུ་ཤེས་ཏེ་ཁྱད་ཆོས་དྲུག་གིས་གཞིར་བྱང་ཆུབ་
པ་ནི་ཐོག་མའི་མགོན་པོ་ཀུན་ཏུ་བཟང་པོ་ཞེས་བྱའོ། ༼༢༽ །གཞན་ལ་ནི་ངོ་བོས་
གོ་ཕྱེས། རང་བཞིན་ཡུལ་དང་ཐུགས་རྗེ་སེམས་སུ་འཁྲུལ་ཏེ་རྒྱུ་གསུམ་དང་། རྐྱེན་་་
བཞིས་འཁོར་བར་ལུ་གུ་རྒྱུད་དུ་འཁྱམས་སོ། ༼༣༽ །དེ་ལྟར་སྣང་བའི་དུས་ནའང་་་
gg
སྐུ་གསུམ་གྱི་རང་བཞིན་ལས་གཞན་དུ་མ་གཡོས་པ་ཆུ་ཆབ་རོམ་དུ་གྱུར་པ་ལྟ་བུའོ།
༤༽ །དེ་ལྟ་བུའི་སྐུ་གསུམ་དེ་ཡང་གནས་ནི་སྙིང་རིན་པོ་ཆེ་ཟུར་བརྒྱད་པ་ན་
གནས་སོ། །དེའི་རྩལ་ནི་དུང་ཁང་བྷནྡྷའི་གཞལ་ཡས་དང་། ལྟ་བྱེད་མིག་གི་གཞལ་
ཡས་དང་།འགྱུ་བྱེད་རྩ་ཡི་གཞལ་ཡས་ན། ལ་ལ་ནི་སྐུ་རུ་གནས་སོ། །ལ་ལ་ནི་འོད་
དུ་གནས་སོ། །ལ་ལ་ནི་ཟེར་དུ་སྣང་ངོ༌
། ༼༥༽ །ལམ་ནི་ཀ་ཏི་ཤེལ་གྱི་སྦུ་གུ་ཅན་་་་
ཡལ་ག་གཉིས་སུ་གྱེས་པ་ཕྲ་ལ་འཁྲིལ་བ་དང་། དར་དཀར་སྣལ་མ་ཞེས་བྱའོ།
༼༦༽ །སྒོ་ནི་རྒྱང་ཞགས་ཆུའི་སྒྲོན་མ་སྟེ། དེ་ཡང་རྩ་བ་ཕྲ་ལ་རྩེ་མོ་ཆེ་བ་བ་མིན་གྱི་
རྭ་ལྟར་དུ་གནས་སོ། ། ༼༧༽ ཡུལ་ནི་ནམ་མཁའ་རྐྱེན་བྲལ་ལ་དབྱིངས་རྣམ་དག་
གི་སྒྲོན་མ་མཐིང་དབྱིངས་ཁྱབ་པ་ཆེན་པོ་འོད་ལྔའི་མུ་ཁྱུད་ཅན་ནོ། །ཐིག་ལེ་སྟོང་
བའི་སྒྲོན་མ་བཀོད་མའི་ཆུ་ལ་རྡོ་བསྐྱུར་བ་ལྟ་བུ་ཕྱི་ནང་རིམ་པ་ཅན་དུ་སྣང་བའོ། །
རིག་གདངས་རྡོ་རྗེ་ལུ་གུ་རྒྱུད་གསེར་གྱི་སྐུད་པ་ལ་ཤེལ་ཕྲེང་གིས་བརྒྱན་པ་ལྟ་བུའོ།
༼༢༽ །དེ་ཉིད་ཉམས་སུ་ལེན་པའི་རིམ་པ་ནི། ཆོས་ཟད་ཀ་དག་ཆེན་པོར་ལ་བཟླ།
བྱ་བྲལ་ཟང་ཐལ་རྗེན་པར་འགག་བསྡམ། ཡོངས་གྲོལ་མཉམ་པ་ཆེན་པོར་ཆིངས་་་
སུ་བཅིངས་
ངས་ཏེ་ཁྲེགས་ཆོད་ཅོག་གཞག་བཞིའི་ལྟ་བ་ངོ་ཤེས་པར་བྱའོ། །ལུས་མི་
འགྱུར་བ་སྐུ་གསུམ་གྱི་བཞུགས་སྟངས་དང་ལྡན་པས། ངག་མི་འགྱུར་བ་སྨྲ་བ་
བཅད་ལ་རླུང་གནད་དལ་བུ་ཁ་ནས་འདོན། སེམས་མི་འགྱུར་བ་ཅོག་གཞག་གི་ལྟ་་
བ་དང་ལྡན་པས་དབྱིངས་ཐིག་གི་ར་བར་རིག་གདངས་བཙོན་དུ་བཟུང་ལ་ཐོད་
རྒལ་གྱི་སྒོམ་པ་རྒྱུན་བསྐྱང་བར་བྱའོ། ༩༽ །གོམས་པའི་ཚད་ནི། ཚེ་རབས་སྔ་མ་
རྣམས་སུ་སྐུ་གསུམ་ལ་སྦྱངས་པའི་འབྲས་རྟགས་ལུས་ངག་ཡིད་གསུམ་ལ་མངོན་པ་
རྣམས་ཀྱིས་བརྩོན་པ་རྒྱུན་བསྲིངས་ན་ཚེ་འདིར་གྲོལ་བ་མཆོག་ཐོབ་པར་འགྱུར་རོ།།
ཚེ་འདིར་ལམ་ལ་གོམས་པའི་འབྲས་རྟགས་སུ་ངོ་ཤེས། རྩལ་རྫོགས། བརྟན་པ་
ཐོབ་པའི་གོ་རིམ་བཞིན་སྣང་བཞིའི་རྩལ་རྫོགས་ཏེ་རྡུལ་ཕྲན་དང་འཕོ་ཆེན་གྱི་སྐུ་
མངོན་དུ་འགྱུར་རོ། ༡༠༽ །བར་དོའི་མན་ངག་ནི། རང་བཞིན་གྱི་བར་དོར་ཐོས་་
བསམ་ལ་སྒྲོ་འདོགས་ཆོད་པའི་ཐི་བྱ་ཚང་ལ་འཇུག་པ་ལྟ་བུའི་གདམས་པ་དྲན་པར་
ལས་་་
@g
- 17 -
- 16 -



ས
གཞིའི་དཔྱད་པ།
02
བ༠
བྱའོ༑ ༑འཆི་ཁའི་བར་དོར་མི་གསལ་བ་ལ་གསལ་འདེབས་པ་སྤེག་མོ་ལ་མེ་ལོང་་་
བསྟན་པ་ལྟ་བུའི་གདམས་པ་དྲན་པར་བྱའོ། །ཆོས་ཉིད་ཀྱི་བར་དོར་རང་སྣང་ད་་་་་
ཡིད་ཆེས་པ་མ་པང་དུ་བུ་འཇུག་པ་ལྟ་བུའི་གདམས་པ་དྲན་པར་བྱའོ། །སྲིད་པའི་
བར་དོར་ལས་བཟང་པོས་འཕྲོ་མཐུད་པ་ཡུར་བ་རྐང་ཆད་པ་ལ་ཝ་འཛུགས་པ་ལྟ་
བུའི་གདམས་པ་དྲན་པར་བྱའོ། ༼༡༡༽ །གྲོལ་ས་ནི་ཡང་དག་པར་རྫོགས་པའི་་
སངས་རྒྱས་པ་དང་། མངོན་པར་རྫོགས་པའི་སངས་རྒྱས་གང་རུང་གིས་འབྲས་བུ་་་
ལྷུན་གྲུབ་རིན་པོ་ཆེའི་སྦུབས་སུ་བཙན་ས་ཟིན་པའོ། །དེ་ལས་ཕྲིན་ལས་རྒྱུན་མི་
འཆད་པར་འབྱུང་བ་ནི་ལེགས་སྨོན་ཟུང་དུ་ཚོགས་པའི་རྟེན་འབྲེལ་གྱི་མཐུ་ལས་སོ།།
སྙིང་པོའི་གནད་རྣམས་བསྡུས་པ་དེ་ཙམ་སྟེ། རྒྱས་པར་ནི་རྫོགས་པ་ཆེན་པོའི་རྒྱུད་
ལུང་མན་ངག་གི་དོན་བསམ་གྱིས་མི་ཁྱབ་པའོ། །དེ་སྐད་བཀའ་བསྩལ་ཚེ་རྡོ་རྗེ་
བདུད་འཇོམས་ལ་སོགས་པ་ཡི་རང་སྟེ་མ་ཧཱ་གུ་རུས་གསུངས་པ་ལ་མངོན་པར་་་་་
བསྟོད་དོ། །ཞེས་སོ། །རང་བྱུང་རྒྱུད་གྱི་རྒྱལ་པོ་འདི། །བཀླགས་པས་ངན་འགྲོའི་སྐྱེ་
སྒོ་ཁེགས། །ཐོས་པས་ཉམས་རྟོགས་རྒྱུད་ལ་སྐྱེ། །བཏགས་པས་གྲོལ་བ་མཆོག་ཏུ་
སྟེར ༈ ་ཞེས་པའི་མཇུག་རྩོམ་འདི་ཉིད་ཀྱང་འགའ་ཡིས་བསྐུལ་བ་ལྟར་ཟླ་ཚེས་ལ་ངག་དབང་
བློ་གྲོས་མཚུངས་མེད་པས་སྦྱར་བའོ།། །།
གཞི་ལས་གཞི་སྣང་འཆར་ཚུལ་དེ་ལས་འཁྲུལ་བ་
ལྡོག་ཚུལ་གྱི་དཔྱད་པ་བཞུགས་སོ། །
༄༅། །ན་མོ་གུ་རུ་ཨ་ཛི་ཏ་ཡེ། དེ་ལ་རྫོགས་ཆེན་གྱི་གཞི་ངོས་འཛིན་སྐབས། གྲུབ་
མཐའ་རྗེས་འཛིན་གྱི་གཞི་དྲུག་སྐྱོན་ཅན་ལམ་རྗེས་འཛིན་པའི་ཀ་དག་སྐྱོན་མེད་དུ་
བཀྲལ་བ་རྒྱུད་དང་མན་ངག་རྣམས་སུ་གསལ་ལ་དེ་བདུན་དུ་མ་འདུས་པའི་གཞི་
མེད་པར་ཁས་ལེན་དགོས་སོ། །འོ་ན་ཐེག་མཆོག་མཛོད་དུ། མཐར་འཛིན་གྱི་གཞི་
བདུན་སྐྱོན་ཅན་དུ་བསྟན་པ་ཀ་དག་ལྷུན་གྲུབ་དབྱེར་མེད་ཀྱི་གཞི་རང་གཞུང་དུ་
དགོད་པའོ། །ཞེས་གཞི་བརྒྱད་དུ་གསུངས་པ་མ་ཡིན་ནམ་ཞེ་ན། སྤྱིར་ཀ་དག་སྐྱོན་
མེད་ངོས་ཟིན་ན་དེ་རང་ལུགས་སུ་འདོད་དགོས་ཏེ། ཀློང་དྲུག་པ་ལས། འདི་ཀུན་བློ་
ཡི་རིམ་པར་སྣང་། །རང་ངོ་ཀ་ནས་དག་པའོ། །ཞེས་དང་། ཐལ་འགྱུར་ལས།
ཀ་དག་ཡེ་ཤེས་ལ། །མ་རིག་པ་ཞེས་གྲུབ་མིང་མེད། །གཅིག་དང་གཉིས་ཀྱི་གྲངས་
མེད་པའོ། །ཞེས་དང་། རང་ཤར་ལས། ང་མེད་པའི་སྔོན་རོལ་ན་གཞི་འདི་ལྟར་
གནས་ཏེ་གཞི་ཀ་དག་ཆེན་པོ་ཞེས་བྱ་སྟེ། ཞེས་སོགས་མང་པོར་གསུངས་པའི་ཕྱིར།
དེ་ལྟ་ནའང་ལྷུན་གྲུབ་ཀྱི་ཡོན་ཏན་ནང་གསལ་དུ་ཡོད་པར་མ་གོ་ནས་སྟོང་པ་ཕྱང་
ཆད་དུ་བཟུང་ན། གཞི་སྣང་རྒྱུ་མེད་དུ་ཐལ་བ་དང་། སྐུ་གསུམ་གཞི་ལ་མེད་ན་
སེམས་དང་ཡེ་ཤེས་གཉིས་ལ་ཚད་མིན་དང་ཚད་མའི་རྣམ་གཞག་མི་འཐད་པ་དང་།
གདངས་འཆར་རུང་ཙམ་ཡང་མེད་ན་འཁོར་འདས་ཀྱི་སྣང་བ་སྣ་ཚོགས་འབྱུང་་་་
རིགས་པར་འགྱུར་ཏེ། ཀློང་དྲུག་པ་ལས། ངོ་བོ་ཉིད་ལ་ཀ་དག་པས། །སེམས་ཅན་
འཁོར་བ་འདི་མི་རིགས། །མ་རིག་དྲི་མ་ཡེ་ཟད་ཕྱིར། །ཞེས་པའི་སྐྱོན་འབྱུང་བ་
བསལ་ཕྱིར། ཀ་དག་ལྷུན་གྲུབ་དབྱེར་མེད་བྱེ་བྲག་ཏུ་བཀྲལ་བ་ཙམ་ཡིན་གྱི་གན་་་་
བརྒྱད་པ་ནི་མ་ཡིན་ཏེ། ཐེག་མཆོག་མཛོད་ཉིད་ལས་ཀྱང་། ཀ་དག་ལྷུན་གྲུབ་
དབྱེར་མེད་དུ་འདོད་ཀྱི་དེ་ནི་གཞི་བདུན་དུ་འདུ་བས་ཞེས་གསུངས་པའི་ཕྱིར་རོ། །
g gs
9 @
- 18 -
- 19 -



གཞིའི་དཔྱད་པ།
ལ་་་་་
སྐྱོན་མེད་ཀྱི་གཞི་ངོས་འཛིན་སྐབས། རང་ཤར་ལས། ཀ་དག་ཆེན་པོའི་གཞི་དེ་
ལའང་ངོ་བོ་རང་བཞིན་ཐུགས་རྗེ་གསུམ་དང་ལྡན། ཞེས་པ་དང་། ཐལ་འགྱུར་ལས།
ཐོག་མའི་ངོ་བོ་རང་བཞིན་དང་། །ཐུགས་རྗེ་རྣམ་པ་གསུམ་དུ་གནས། །ཞེས་པ་དང༌།
བཀྲ་ཤིས་མཛེས་ལྡན་ལས། སྣང་བ་ཐམས་ཅད་དུས་གཅིག་ལ་རྫོགས་པ། ཡེ་ཤེས་
ཐམས་ཅད་སྐད་ཅིག་ལ་རྫོགས་པ། སྐུ་ཐམས་ཅད་སྨིན་པར་གནས་པ། འོད་ཀྱི་་་་་
སྣང་བ་ཐམས་ཅད་མ་བསྒྲིབས་པར་གསལ་བ་ཞེས་སོགས་གསུངས་པའི་ཚིག་ལ་
འཁྲུལ་ཏེ་ཁ་ཅིག་གིས། གཞི་ལ་ཁ་མིག་རྣ་བ་ཅན་གྱི་སྐུ་དང་། ཡེ་ཤེས་དང་འོད་་་་
དངོས་སུ་ཡོད་པར་འདོད་ཀྱང་ལུང་དང་རིགས་པ་གཉིས་ཆར་དང་འགལ་ཏེ། ལུང་
ནི༑ མུ་ཏིག་ཕྲེང་བ་ལས། ཐོག་མ་ཉིད་ཀྱི་ཀ་དག་ལ། །འཁྲུལ་ཞེས་ཙམ་དུ་བརྗོད་དུ་
མེད༑ ༑དེ་བཞིན་མ་འཁྲུལ་པར་ཡང་ཅི། །ཞེས་དང་། ཡི་གེ་མེད་པ་ལས། རང་བྱུང་
གི་ཡེ་ཤེས་ལ་སྤྲད་པའི་ཡུལ་མེད་དོ། །སྔར་འདས་པ་མེད་དོ། །ཕྱིས་འབྱུང་བ་མེད་
དོ༑ ༑ད་ལྟར་སྣང་བ་གང་ཡང་མེད་དོ། །ལས་མེད་དོ། །བག་ཆགས་མེད་དོ། །མ་་་་
རིག་པ་མེད་དོ། །སེམས་མེད་དོ། །ཡིད་མེད་དོ། །ཤེས་རབ་མེད་དོ། །འཁོར་་་་་
མེད་དོ། །མྱ་ངན་ལས་འདས་པ་མེད་དོ། །རིག་པ་ཉིད་ཀྱང་ཡོད་པ་མ་ཡིན་ནོ། །ཡེ་
ཤེས་སུ་སྣང་བ་གང་ཡང་མེད་དོ། །ཞེས་དང་། ཐལ་འགྱུར་ལས། བབས་ལས་གྲུབ་
པ་ཉིད་ལ་ཡང་། །སྐུ་མདོག་ལ་སོགས་བློ་ཡུལ་མེད། །རང་བཞིན་འཆར་བྱེད་འོད་
ཀྱི་ཚུལ། །དཀར་དམར་སེར་དང་ལྗང་མཐིང་ནི། །མཚན་མ་རིས་ཅན་མ་ཡིན་པར།།
ཞེས་དང་། ཀློང་དྲུག་པ་ལས། དེ་ལྟར་ཆོས་ཉིད་ཀ་དག་ལ། །ཡེ་ཤེས་མེད་ཅིང་སྐུ་
ཡང་མེད། །འོད་མེད་ཁ་དོག་རྣམས་དང་བྲལ། །ཞེས་དང་། མཛེས་ལྡན་ལས། སྐུ་
ལྟར་སྣང་བ་ལ་ཁ་མིག་རྣ་བར་དོད་པ་ནི་ཅང་མི་བཞུགས། སྟོང་པ་ལྟར་སྣང་བ་ལ་
བེམ་སྟོང་ལྟར་ཅང་མི་བཞུགས། འོད་ལྔ་ལྟར་སྣང་བ་ཆེན་པོ་ལ་ཁ་དོག་ཏུ་དབྱེ་བ་ནི་
ཅང་མི་བཞུགས། ཞེས་སོགས་དང་འགལ་ལ། རིགས་པ་ནི། ཐོག་མའི་སྤྱི་གན་་་་་
ཆོས་ཅན། འཁོར་འདས་ཀྱི་ཕྱོགས་སུ་མ་ལྷུང་བ་མ་ཡིན་པར་ཐལ། སྐུ་དང་ཡེ་ཤེས་
དངོས་སུ་བཞུགས་པའི་ཕྱིར། རྟགས་ཁས། ཁྱབ་སྟེ་སྐུ་དང་ཡེ་ཤེས་མྱ་ངན་ལས་་་་
འདས་པ་ཡིན་པར་མདོ་རྒྱུད་ཐམས་ཅད་ཞལ་མཐུན་པའི་ཕྱིར། འདོད་མི་ནུས་ཏེ།
མཛེས་ལྡན་ལས། རྟོགས་པའི་སངས་རྒྱས་མ་བྱུང་མ་རྟོགས་པའི་སེམས་ཅན་མ་བྱུང་
བའི་སྔོན་རོལ་ན། ཞེས་དང༌། ཀློང་དྲུག་པ་ལས། འདི་ལྟར་སེམས་ཅན་སེམས་ཅན་
ཞེས་བྱ་བར་ཡང་མ་གྲུབ། སངས་རྒྱས་སངས་རྒྱས་ཞེས་བྱ་བར་ཡང་མ་གྲུབ་པའི་
སྔོན་རོལ་ན་གཞི་འདི་ལྟར་གནས་ལགས། ཞེས་དང༌། ཚིག་དོན་རིན་པོ་ཆེའི་མཛོད་
ལས༑ འཁོར་འདས་གང་དུའང་མ་གྲུབ་ལ་ཡེ་སྟོང་རང་བྱུང་གི་ཡེ་ཤེས་ཆེན་པོ་ཡེ་་
ཐོག་ཉིད་ནས་ནམ་མཁའ་ལྟར་གནས་པ། ཞེས་སོགས་དང་འགལ་བར་འགྱུར་རོ།།
གཞན་ཡང་གཞི་དེ་གཞི་སྣང་ཡིན་པར་ཐལ་བ་དང་། གཞི་ལས་འཁོར་བ་སྣང་ཕྱིར་
སངས་རྒྱས་འཁོར་བའི་རྒྱུར་ཐལ་བ་དང་། སྒྲིབ་པ་དང་བཅས་པའི་ཡེ་ཤེས་མི་སྲིད་
ཕྱིར་དག་པ་གཉིས་ལྡན་གཞི་ལ་གནས་པར་ཐལ་ལོ། །འདོད་ན་སེམས་ཅན་འཁྲུལ་
མི་སྲིད་པ་དང་། ལམ་ལ་འབད་པ་དོན་མེད་པ་དང་། གཙོ་བོ་རྒྱུར་སྨྲ་བའི་ལུགས་་་་
ལྟར་སངས་རྒྱས་སེམས་ཅན་གྱི་རྒྱུ་རུ་ཐལ་བ་སོགས་སྐྱོན་དཔག་ཏུ་མེད་དོ། །འོ་ན་
སྐུ་དང་ཡེ་ཤེས་ཡོད་པར་གསུངས་པའི་སྔར་གྱི་ལུང་དོན་གང་ཡིན་ཞེ་ན། སྐུ་དང་ཡེ་
ཤེས་ནང་གསལ་འཆར་གཞིའི་ཆ་ལ་བཏགས་པ་ཡིན་ཏེ། ཀློང་དྲུག་པ་ལས། འོད་་་་
ལས་འདས་པའི་ཡེ་གདངས་སུ། །ཡེ་ཉིད་ནས་ནི་ཁྱབ་པར་གནས། །སྐུ་ལས་འདས་
པའི་རང་གདངས་སུ། །རྣམ་དག་ཕྱག་རྒྱ་ཆེན་པོར་གནས། །ཞེས་དང་། གདོས་་
བཅས་མཚན་མ་རང་དག་ཕྱིར། །གཏིང་གསལ་ཆེན་པོའི་གཞི་མར་གནས། །ཞེས་་་
དང་༑ ཚིག་དོན་མཛོད་ལས། ཀ་དག་ནི་རང་དུས་ན་གཏིང་གསལ་འཆར་གཞིའི་ཆ་
ཙམ་ལས་དངོས་སུ་སྐུ་དང་འོད་དང་གསལ་རིག་ཡུལ་ལ་འཇུག་པའི་ཆར་མེད་དོ། །
ཞེས་གསུངས་སོ། །ཁ་ཅིག་སྐུ་དང་ཡེ་ཤེས་ཐམས་ཅད་འཆར་རུང་ཙམ་ལས་གཞི་ལ་
གཏན་ནས་མེད་པ་འཁོར་ལོ་བར་བའི་སྐབས་སུ་ཆོས་ཐམས་ཅད་སྟོང་ཉིད་ཀྱི་ཀློང་
ལས་ཤར་བར་འདོད་པ། འཇུག་པ་ལས། དེ་ཕྱིར་དངོས་པོ་ཐམས་ཅད་སྟོང་ན་
ཡང་༑ ༑སྟོང་ཉིད་དག་ལས་རབ་ཏུ་སྐྱེ་བར་འགྱུར། །ཞེས་སོགས་དང་བསྒྲིགས་ནས་
སྨྲ་བའང་མི་འཐད་དེ། ཀློང་དྲུག་པ་ལས། རང་བཞིན་དུ་ནི་ལྷུན་གྲུབ་པོ། །ཞེས་་་་་
ཉིc@g
Iང་བ་ལ་ས་
- 20 -
-21 -



ས
ལ་
དང་༑ ཡེ་ཤེས་ཉིད་ནི་རྣམ་གསུམ་གྱི། །གཞི་ཡི་ཁྱད་པར་ཚིག་ཏུ་བསྟན། །ཞེས་་་་་
དང་༑ ཐལ་འགྱུར་ལས། ཡེ་ཤེས་རང་ངོར་གནས་པ་ལ། །གསུམ་གྱི་ཚུལ་དུ་དབྱེར་
མེད་དོ། །ཞེས་དང་། རྡོ་རྗེ་སེམས་དཔའ་སྙིང་གི་མེ་ལོང་ལས། གཞིའི་ཆོས་ཐམས་་
ཅད་ངོ་བོ་རང་བཞིན་ཐུགས་རྗེ་གསུམ་དུ་ཤེས་པར་གྱིས་ཤིག་ཅེས་དང་། ཐེག་
མཆོག་མཛོད་ལས། ཐོག་མར་གཞི་ལ་ལྷུན་གྱིས་མ་གྲུབ་ན་གཞི་སྣང་འཆར་བའི་་་་
དོན་མ་མཆིས་ལ། ཞེས་དང་། རང་ཤར་ལས། རང་བཞིན་ལྷུན་གྲུབ་ཀྱི་སྣང་བ།
རིན་པོ་ཆེའི་གའུའི་དགོངས་པ། ནང་ཡེ་ཤེས་རིན་པོ་ཆེའི་སྣང་བར་གསལ་བ་ལ།
ཕྱི་རྒྱུ་མ་རལ་བ་གཞོན་ནུ་བུམ་སྐུའི་གནས་ལུགས་ཞེས་བྱ་སྟེ། ཞེས་དང་། གཞན་
ཡང་གཞུང་མང་པོ་ལས། རླུང་ལྔ། སྐུ་ལྔ། གསུང་ལྔ། ཐུགས་ལྔ། ཡོན་ཏན་ལྔ།
ཕྲིན་ལས་ལྔ། ཡེ་ཤེས་ལྔ། འོད་ལྔ་སོགས་གཏིང་གསལ་དུ་གསུངས་པ་རྣམས་དང་་་
འགལ་བར་འགྱུར་རོ། །མདོར་ན་གཞོན་ནུ་བུམ་སྐུ་ཞེས་པའི་མིང་ཙམ་གྱིས་ཀྱང་་་་
ལོག་རྟོག་འདི་སེལ་ནུས་སོ། །འབྱུང་རུང་ཙམ་གྱིས་གཞི་ལ་ཡོད་གོ་ཆོད་ན་འཁྲུལ་་་
བའི་ཆོས་རྣམས་ཀྱང་ནང་གསལ་དུ་ཡོད་པར་ཐལ། འདོད་ན། ཐུན་མོང་ཐེག་པའི་
གཞུང་ལས་ཀྱང་། རྣམ་དབྱེར་བཅོས་པའི་མཚན་ཉིད་ཅན། །གློ་བུར་དག་གིས་་
ཁམས་སྟོང་གི །རྣམ་དབྱེར་མེད་པའི་མཚན་ཉིད་ཅན། །བླ་མེད་ཆོས་ཀྱིས་སྟོང་མ་
ཡིན༑ ༑ཞེས་པ་དང་། བཀྲ་ཤིས་མཛེས་ལྡན་ལས། ང་ལ་འཁྲུལ་བ་མེད་ཀྱང་ངའི་་
རྩལ་ལས་འཁྲུལ་བ་འབྱུང་སྟེ། ཞེས་པ་དང་འགལ་ལོ། །དེས་ན་སངས་རྒྱས་ཀྱི་ཆོས་
ཐམས་ཅད་གཞི་ལ་གནས་ཕྱིར་ཚད་མ་དང་། འཁོར་བ་གཞི་དང་མི་མཐུན་པ་་་་་་
འཁྲུལ་བའི་རྒྱུ་མཚན་ཡང་དེ་ཡིན་ནོ། །སྐུ་དང་ཡེ་ཤེས་གཞི་ལ་མེད་ན་སངས་རྒྱས་་་
ཀྱི་ཡེ་ཤེས་གནས་སྣང་མཐུན་པའི་ཆོས་མ་ཡིན་པར་ཐལ། གནས་ལུགས་མཐར་
ཐུག་གི་གཞི་དང་མི་མཐུན་པའི་ཕྱིར། ཀུན་གཞི་དང་ཆོས་སྐུའི་ཤན་འབྱེད་དུ་ཆོས་
སྐུ་འདུས་མ་བྱས་དང་། ཀུན་གཞི་འདུས་བྱས་སུ་གསུངས་མི་རིགས་པར་ཐལ།
གཉིས་ཀ་གཞི་ལ་མེད་པར་འདོད་བའི་ཕྱིར། ཁོ་ན་རེ། ཆོས་སྐུ་སྟོང་པ་ལ་གསུངས་
པ་ཡིན་ནོ་ཟེར་ན་མི་འཐད་དེ། མུ་ཏིག་ཕྲེང་བ་ལས། ཆོས་ཀྱི་སྐུ་ནི་ཟག་པ་ཟད། །
གཞིའི་དཔྱད་པ།
སྟོང་ཞིང་གསལ་ལ་གསལ་ཞིང་ཁྱབ། །ཅེས་དང་། ཐལ་འགྱུར་ལས། ཆོས་ཀྱི་སྐུ་ནི་
སྤྲོས་བྲལ་ཏེ། །རང་གར་འཛིན་པའི་མཚན་མ་མེད། །ངོ་བོ་སྟོང་གསལ་དབྱེར་མེད་
ལ༑ ༑ཞེས་གསལ་སྟོང་ཟུང་འཇུག་ཏུ་གསུངས་པའི་ཕྱིར། དེ་ནི་འབྲས་བུ་ཆོས་སྐུ་འ
གསུངས་སོ་སྙམ་ན་མ་ཡིན་ཏེ། ཚིག་དོན་མཛོད་དུ་ལུང་དེ་གཉིས་དྲངས་ནས་སྐབས་
འདིའི་ཆོས་སྐུ་ནི་གཞི་གནས་ཀྱི་ཆོས་སྐུ་རང་བཞིན་རྣམ་དག་ངོ་བོ་རང་བཞིན་
ཐུགས་རྗེ་གསུམ་གྱི་མཚན་ཉིད་ལ་འདོད་དེ། རང་ཤར་ལས། ངོ་བོ་རང་བཞིན་
ཐུགས་རྗེ་གསུམ། །ཆོས་ཀྱི་སྐུ་ཡི་མཚན་ཉིད་ཡིན། །ཞེས་སོ། །ཞེས་གསུངས་པའི་
ཕྱིར༑ སྔར་གྱི་སྐུ་དང་ཡེ་ཤེས་དངོས་སུ་ཡོད་པར་འདོད་པ་དང་མི་འདྲ་བའི་སྐྱོན་
མེད་རང་ལུགས་གང་ཡིན་ཞེ་ན། དཔེའི་སྒོ་ནས་བཤད་པར་བྱ་སྟེ། ཤེལ་རྡོ་འཇའ་
ལྡན་ཉི་ཟེར་དང་མ་ཕྲད་སྐབས་འཇའ་ཕྱི་ལ་མི་མངོན་ཡང་ནང་གསལ་དུ་ཡོད་པ་་་
དང་། མཚོན་རྣོན་པོ་ཡུལ་དང་མ་ཕྲད་པའི་སྐབས་སུའང་རྣོ་རང་ཆས་སུ་ཡོད་ཀྱང་མི་
མངོན་པ་ལྟར། ནང་གསལ་གཞོན་ནུ་བུམ་སྐུ་རྒྱ་གར་ཡང་མ་ཆད་ཕྱོགས་གང་དུའང་
མ་ལྷུང་པར་བྲི་གང་འཕོ་འགྱུར་མེད་པར་བཞུགས་ཀྱང་ཡེ་ཤེས་ཀྱི་རླུང་མ་གཡོས་་་་
ཀྱི་བར་ལ་ཕྱིར་མི་མངོན་ནོ། །ཁོ་ན་རེ། ནང་གསལ་གྱི་ཡེ་ཤེས་དེ་ཡེ་ཤེས་ཡིན་ནམ་
མིན༑ ཡིན་ན་སྔར་བརྗོད་པའི་སྐྱོན་སེམས་ཅན་འཁྲུལ་མི་སྲིད་པར་ཐལ་བ་དང་ཡེ་
ཤེས་དེས་སྒྲིབ་གཉིས་སྤངས་པར་ཐལ་བ་སོགས་སྐྱོན་ཐམས་ཅད་རང་ལ་འཁོར་
བར་འགྱུར་ལ། མིན་ན་ཡེ་ཤེས་མེད་པར་འདོད་པ་ལ་ཇི་སྐད་བརྗོད་པའི་སྐྱོན་ཡོད་
དོ་ཞེ་ན། མགོ་མཚུངས་ཀྱི་ལན་ནི། ཤེལ་རྡོ་ཉི་མ་དང་མ་འཕྲདཔའི་འཇའ་དེ་འཇའ་
ཡིན་ནམ་མིན། ཡིན་ན་སྣང་བར་ཐལ་ཏེ་འཇའ་གཟུགས་ཀྱི་སྐྱེ་མཆེད་ཡིན་པའི་
ཕྱིར༔ འཇའ་མིན་ན་ཤེལ་གཞན་དང་ཁྱད་མེད་པར་འགྱུར་རོ། །ཡུལ་དང་མ་འཕྲད་
པའི་མཚོན་གྱི་རྣོ་བ་དེ་རྣོ་བ་ཡིན་ནམ་མིན། ཡིན་ན་གཅོད་པར་ཐལ་ལ། མིན་ན་རྣོ་
བ་མེད་པར་ཐལ། ཚད་མས་མ་དམིགས་པའི་ཕྱིར། ཁོ་ན་རེ། མཚོན་ལ་རྣོ་བ་ཡོད་
པར་གཞལ་བའི་ཚད་མ་ཡོད་དེ། ཡུལ་དང་འཕྲད་ཚེ་ཁོ་རང་གི་གནས་སྐབས་མ་
དོར་བཞིན་གཅོད་པའི་རྟགས་ཀྱིས་དཔོག་གོ་ཞེ་ན། གཞི་ཡི་རང་བཞིན་མ་སྤངས་་་་
ge
g
- 22 -
- 23 -



ས
*ཡང་་
པར་ཡང་། ཡེ་ཤེས་ཀྱི་རླུང་གཡོས་པའི་སྟོབས་ཀྱིས་ཡེ་ཤེས་ཀྱི་སྣང་བ་འབྱུང་བ་
ཡོད་པའི་ཕྱིར་མཚུངས་སོ། །དེས་ནི་གཞི་ལས་ཡེ་ཤེས་འབྱུང་རུང་ཙམ་དཔོག་གི་ཡེ་
ཤེས་ཡོད་པར་དཔོག་མི་ནུས་སོ་སྙམ་ན། ཁྱོད་ཀྱི་རིགས་པ་དེས་ཀྱང་རྣ་བ་འབྱུང་་་
རུང་དུ་དཔོག་གི རྣོ་བ་ཡོད་པར་དཔོག་མི་ནུས་སོ། །རྣོ་བ་དང་མཚོན་ངོ་བོ་དབྱེར་་་
མེད་ཡིན་ཕྱིར་འབྱུང་རུང་དཔོག་པ་མིན་ནོ་ཟེར་ན། གཞི་དང་ཡེ་ཤེས་ཀྱང་ངོ་བོ་་
དབྱེར་མེད་ཡིན་ནོ། །ཁོ་ན་རེ། གཞི་དང་ཡེ་ཤེས་ངོ་བོ་དབྱེར་མེད་མིན་ཏེ། གཞིས་
སྒྲིབ་པ་མི་སྤོང་ཡེ་ཤེས་ཀྱིས་སྒྲིབ་པ་སྤོང་པའི་ཕྱིར་ཟེར་ན། རྣོ་བ་དང་མཚོན་ཡ
གཅིག་མིན་པར་ཐལ། མཚོན་གྱིས་མི་གཅོད་ལ་རྣོ་བས་གཅོད་པའི་ཕྱིར། ཁོ་ན་རེ།
དེ་གཉིས་མི་འདྲ་སྟེ་གཞི་ལུང་མ་བསྟན་སྒྲིབ་པའི་གཉེན་པོ་མི་རུང༌། ཡེ་ཤེས་གས་་་་
ལས་འཕགས་པས་སྒྲིབ་པའི་གཉེན་པོ་ཡིན་ལ། རྣོ་བ་ནི་ཡུལ་དང་འཕྲད་ཚེ་མཚོན་་་
གྱི་བྱེད་ལས་ལ་བཏགས་ཀྱི་ངོ་བོ་གཞན་མེད་དོ་ཟེར་ན། ཤིན་ཏུ་འདྲ་སྟེ། ཡུལ་དང་
མ་འཕྲད་སྐབས་མཚོན་ཙམ་ལས་རྣོ་བ་མི་མངོན་ཡང་ཡུལ་དང་འཕྲད་སྟོབས་ཀྱིས་་་་
རྣོ་བར་ངེས་པ་ལྟར། གཞིའི་སྐབས་སུ་ཡེ་ཤེས་ཡོད་བ་མི་མངོན་ཡང་རྐྱེན་གྱི་སྟོབས་
ལས་ཡེ་ཤེས་དངོས་སུ་སྣང་བ་ཡིན་ནོ། །ཡང་ཁོ་ན་རེ། གཞི་ལ་ཡེ་ཤེས་ཡོད་ན་མྱང་
འདས་ཀྱི་ཕྱོགས་སུ་ལྷུང་བར་འགྱུར་རོ་ཟེར་ན། མྱང་འདས་ཕྱི་གསལ་ལ་བརྗོད་
པས་གཏིང་གསལ་ཕྲ་བའི་ཡེ་ཤེས་དེ་དང་མི་འདྲའོ། །ལན་དངོས་ནི་གཞི་ལ་་་་་
གསལ་རགས་པའི་ཡེ་ཤེས་མེད་པས་སྐྱོན་དང་པོ་མེད་ལ། ནང་གསལ་ཕྲ་བའི་ཆ་་་
མ་འགགས་པར་གནས་པསསྐྱོན་ཕྱི་མ་མེད་དོ། །གཞི་གནས་དེ་ཕྱི་གསལ་གྱི་ཡེ་་་
ཤེས་མིན་ནང་གསལ་གྱི་ཡེ་ཤེས་ཡིན་ཞེས་སྨྲའོ། །འདི་ལྟ་བུའི་གནད་ཤེས་ན་རྒྱུད་་
བླ་མ་ལས། ཇི་ལྟར་སྔར་བཞིན་ཕྱིས་དེ་བཞིན། །འགྱུར་བ་མེད་པའི་ཆོས་ཉིད་དོ།།
ཞེས་དང༌། ཆོས་དབྱིངས་བསྟོད་པ་ལས། ཇི་ལྟར་བུམ་ནང་མར་མེ་ནི། །ཕྱི་རོལ་
ཀུན་ཏུ་མི་སྣང་ལྟར། །དེ་བཞིན་ཆོས་ཀྱི་དབྱིངས་འདི་ཡང་། །འཁོར་བར་འོད་ནི་་
གསལ་མ་ཡིན། །ཞེས་སོགས་མདོ་རྒྱུད་མང་པོའི་འགག་རང་གྲོལ་དུ་འགྱུར་རོ། །
དེས་ན་འཁོར་བའི་ཆོས་ཐམས་ཅད་གཞི་ལ་མེད་ཀྱང་ཐུགས་རྗེའི་རྩལ་ལས་སྣང་བ།
གཞིའི་དཔྱད་པ།
དཔེར་ན་གཉིད་མཐུག་གི་སྐབས་སུ་རྨི་ལམ་མེད་ཀྱང་དེ་ལས་ཡིད་རྟོག་མེད་སྐྱེས་
པའི་ངོར་རྨི་ལམ་གཞི་མེད་དུ་སྣང་བ་ལྟར་ཡིན་ཏེ། ཐེག་མཆོག་མཛོད་ལས། དེ་
ནས་རིང་ཞིག་ན་གདོད་མའི་གཞི་ ལས་གཞི་སྣང་དུ་ཤར་བའི་རྩལ་ལས་འགྲོ་བ་རྨི་
ལམ་དང་འདྲ་བ་འཁྲུལ་རྒྱུ་མེད་བཞིན་དུ་འཁྲུལ་བ་ལྟར་སྣང་བ་ཞེས་དང་། མཛེས་
ལྡན་ལས། གཞི་ལ་མ་རིག་པ་ཡོད་པ་ཅང་མ་ཡིན་ཏེ་ཐུགས་རྗེ་ལྟར་ཤར་བ་ལས་མ
རིག་པ་འབྱུང་སྟེ། ཞེས་དང་། ཐུགས་རྗེ་གོ་མ་འགགས་པ་ལས་མ་དག་པའི་སྣང་
ལུགས་འབྱུང་ངོ་། །ཞེས་པ་ལྟར་ཡིན་ནོ། །མྱང་འདས་ཀྱི་ཡེ་ཤེས་ཀྱང་དེ་བཞིན་ངོ་
བོ་དང་ཡོན་ཏན་གྱི་རྩལ་ལས་སྣང་སྟེ། ཚིག་དོན་མཛོད་ལས། ངོ་བོའི་རྩལ་ལས་་་་
ལོངས་སྐུའི་སྣང་བ་དང་། ཡོན་ཏན་གྱི་རྩལ་ལས་རང་བཞིན་སྤྲུལ་སྐུའི་ཞིང་སྣང་
དང་༑ ཞེས་དང་། སྔ་མ་ལས། ཡེ་ཤེས་ཀྱི་གོ་མ་འགགས་པས་ལོངས་སྤྱོད་རྫོགས་་་
སྐུའི་སྣང་ལུགས་ཆགས་སོ། །ཡོན་ཏན་གྱི་གོ་མ་འགགས་པ་ལས་
ལས་རང་བཞིན་སྤྲུལ་
སྐུའི་སྣང་ལུགས་སྲིད་དོ། །ཞེས་སོ། །འོ་ན་འཁོར་འདས་གཉིས་ཀ་གཞི་སྣང་གི་
རོལ་བ་ཙམ་ལས་གཞི་ལ་མེད་པར་མགོ་མཉམ་ཕྱིར་ཚད་མ་ཡིན་མིན་གྱི་ཁྱད་མེད་་་་
པར་འགྱུར་རོ་སྙམ་ན། མྱང་འདས་སྐུ་དང་ཡེ་ཤེས་རགས་པ་ལ་བཏགས་པའི་ཆ་
གཞི་སྣང་ལས་ཤར་ཞིང་མཐར་ཐུག་འབྲས་བུ་གཞི་ལ་ཐིམ་དགོས་པས་གློ་བུར་ལྟར་
སྣང་ཡང་དོན་ལ་ནང་གསལ་གྱི་ཡེ་ཤེས་དང་ངོ་བོ་དབྱེར་མེད་དེ་སེམས་ཕྲ་རགས་
ཀྱི་གནས་སྐབས་ལྟར་ཡིན་པ་དེས་ན་གཞི་སྣང་རང་སྣང་དུ་ཤེས་ཏེ་གྲོལ་བའི་རྗེས་
སུའང་སྐུ་དང་ཡེ་ཤེས་སླར་འབྱུང་ལ། འཁོར་བ་མི་འབྱུང་བའི་འཐད་པའང་། བློ་
དོན་མཐུན་གྱིས་རང་གི་བཞུགས་ཚུལ་ལ་ངེས་པའི་བཙན་ས་ཟིན་པའི་གནད་ཀྱིས་་་་
ཏེ༑ ཐག་པ་ལ་ཐག་པར་ངེས་པ་རྙེད་ཚེ་སྦྲུལ་འཛིན་གྱིས་གླགས་མི་རྙེད་པ་བཞིན་་་་
ནོ༑ ༑རྣམ་འགྲེལ་ལས་ཀྱང་། འཚེ་བ་མེད་དང་ཡང་དག་དོན། །རང་བཞིན་ཉིད་ལ་
ཕྱིན་ལོག་གིས། །འབད་དུ་ཟིན་ཀྱང་མི་བཟློག་སྟེ། །བློ་ནི་དེ་ཕྱོགས་འཛིན་ཕྱིར་རོ།།
ཞེས་འདི་དང་མཐུན་པར་གསུངས་སོ། །ཐེག་མཆོག་མཛོད་དུ། གཞི་ལ་གྲོལ་་་་
མིན༑ ཞེས་གསུངས་པའང་དུག་བཏོན་བྱས་ཟིན་པའི་དངུལ་ཆུས་ནད་མི་བསྐྱེད་པ་
] gs
eg
- 25 -
- 24 -



ས
གཞིའི་དཔྱད་པ།
ལྟར་སླར་འཁྲུལ་བ་མི་འབྱུང་བའི་གནད་ལ་དགོངས་ནས་གསུངས་པ་ཡིན་གྱི་ངོ་བོ་
སྔར་གྱི་གཞི་དང་ཁྱད་མེད་ཕྱིར། ཨོ་རྒྱན་པདྨས། འབྲས་བུའི་བཀྲ་ཤིས་གཞི་ཐོག་་
སྨིན་པར་ཤོག༔ ཅེས་གསུངས་སོ། །འོན་ཀྱང་མཐར་ཐུག་གི་གྲོལ་ས་དང་ཐོག་མའི་
སྤྱི་གཞི་གཉིས་ལ་རང་གི་བཞུགས་ཚུལ་ལ་ངེས་པའི་བཙན་ས་ཟིན་མ་ཟིན་གྱི་ཁྱད་་་
ཡོད་དེ་དཔེར་ན་བདག་མེད་རྟོགས་པ་དང་མ་རྟོགས་པའི་གང་ཟག་གཉིས་སེམས་
བརྒྱལ་བ་དང་གཡེང་བའི་སྐབས་སུ་བདག་རྟོགས་མངོན་གྱུར་མེད་པ་ལ་འདྲའང་
འཕགས་པ་དང་སོ་སྐྱེའི་ཁྱད་ཡོད་པ་བཞིན་ཤེས་དགོས་སོ། །དེ་ལ་འདི་སྙམ་དུ་གཞི་
ནམ་མཁའ་ལྟར་དུས་རྟག་ཏུ་འཕོ་འགྱུར་མེད་པར་བཞུགས་ཕྱིར་རྩལ་སྣང་འཁོར་
འདས་ཐམས་ཅད་ཡང་ན་རྟག་ཏུ་འབྱུང་བའམ་ཡང་ན་རྟག་ཏུ་མི་འབྱུང་བ་དབང་
ཕྱུག་རྒྱུར་སྨྲ་བ་ལ་ཇི་སྐད་བརྗོད་པའི་སྐྱོན་རང་ལ་འབབ་པར་འགྱུ
གཞི་བདེ་གཤེགས་སྙིང་པོ་ཡོད་མེད་ཡིན་མིན་གྱི་མཐའ་ཐམས་ཅད་དང་བྲལ་བ་་་་
རང་གིས་རང་ཚུགས་མ་ཤོར་བཞིན་གཞི་སྣང་འཁོར་འདས་ཐམས་ཅད་ཡེ་ནས་སྐྱེ་་
མ་མྱོང་ཡང་སྐྱེ་བར་སྣང་བ་མི་འགལ་བ་སྟོང་དང་རྟེན་འབྱུང་གནད་གཅིག་པ་དང་་་་
མ་ཐལ་འགྱུར་བའི་གཞུང་ལས་བཤད་པ་ལྟར་ཡིན་པས་དབང་ཕྱུག་དངོས་པོར་སྨྲ་་་
བ་རྣམས་དང་ག་ལ་འདྲ། དེ་ན་རེ། དབུ་མའི་གཞུང་དང་མི་འདྲ་སྟེ། ནང་གསལ་སྐུ་
དང་ཡེ་ཤེས་ཐམས་ཅད་ཡེ་ལྡན་དུ་གསུངས་པ་མ་ཡིན་ནམ་སྙམ་ན། སྐུ་དང་ཡེ་ཤེས་
ཐམས་ཅད་མཐའ་བྲལ་རྣམ་ཀུན་མཆོག་ལྡན་དང་དབྱེར་མི་ཕྱེད་པ་གཞི་མེད་རྩ་
བྲལ་ཆེན་པོའི་རང་བཞིན་ཡིན་ཕྱིར་རྟག་བརྟན་བདེན་གྲུབ་ཀྱི་དངོས་པོ་གཏན་ནས་
མིན་ནོ། །ཁོ་ན་རེ། རྒྱུད་བླ་མ་ལས། གཙང་བདེ་བདག་དང་རྟག་ཉིད་ཀྱི། །ཡོན་
ཏན་ཕ་རོལ་ཕྱིན་པ་འབྲས། །ཞེས་བདེ་གཤེགས་སྙིང་པོ་ལ་དེ་སྐད་གསུངས་པ་མིན་
ནམ་སྙམ་ན། དེ་ནི་རྒྱུད་བླ་རང་གི་གཞུང་ལས་ཀྱང་སྐྱེ་གནས་རྒ་འཇིག་བཞི་དང་
བྲལ་བའི་ཆ་ཙམ་ལ་གསུངས་ཤིང་། ཁྱད་པར་དུ་ཁོ་བོའི་རིགས་བདག་ཆེན་པོ་ཀུན་
མཁྱེན་མི་ཕམ་རྒྱ་མཚོའི་ཞལ་ནས། སྒྲིབ་གཉིས་བག་ཆགས་བཅས་སྤངས་པ། །
དག་པ་གཉིས་ལྡན་གཙང་བ་དང་། །ཡིད་ཀྱི་རང་བཞིན་ཕུང་པོ་དང་། །དེ་རྒྱུ་ལོ་
ཕྱིར་བདེ་བ་ཉིད། །འཁོར་འདས་མཉམ་པ་ཉིད་རྟོགས་པས། །མི་གནས་འདུས་མ་
བྱས་ཆེན་རྟག །བདག་དང་བདག་མེད་སྤྲོས་པ་ཞི། །ཆོས་ཉིད་སྐུ་ཐོབ་དམ་པའི་་
བདག ༑ཅེས་འབྲས་བུ་སངས་རྒྱས་ལ་སྦྱར་ནས་གསལ་བར་བཀྲལ་ཞིང་བདེ་
གཤེགས་སྙིང་པོ་ལ་དེ་སྐད་གསུངས་པའི་གཞུང་རྣམས་ཀྱང་རྟག་མི་རྟག་གི་མཐའ་
ལས་འདས་པ་ལ་རྟག་པའི་ཐ་སྙད་སྦྱར་ཚུལ་གྱི་འཐད་པ་དང་བཅས་སྟོང་ཐུན་སེང་
གེའི་ང་རོ་སོགས་ལས་རྒྱ་ཆེར་གསུངས་སོ། །དེ་ལྟ་བུའི་ཀ་དག་ལྷུན་གྲུབ་དབྱེར་
མེད་ཀྱི་གཞི་དེ་ངོ་བོ་སྟོང་པའི་ཆ་འཁོར་ལོ་བར་བ་དང་དེའི་དགོངས་འགྲེལ་རིགས་
ཚོགས་དང་མངོན་རྟོགས་རྒྱན་ལས་གསུངས་པ་ལྟར་དང་། རང་བཞིན་གསལ་བའི་
ཡོན་ཏན་འཁོར་ལོ་ཐ་མའི་སྙིང་པོ་བསྟན་པའི་མདོ་རྣམས་དང་དགོངས་འགྲེལ་ཆོས་
དབྱིངས་བསྟོད་པ་དང་རྒྱུད་བླ་སོགས་ཀྱི་གཞུང་ལས་ཇི་སྐད་བཤད་པ་ལས་ལྷག་པ་
མེད་དོ་སྙམ་ན། ཁ་ཅིག་གིས་ཁྱད་པར་ཅུང་ཟད་ཀྱང་མེད་དེ། རིག་འཛིན་འཇིགས་
མེད་གླིང་པས། རྒྱལ་བའི་འཁོར་ལོ་བར་བ་རྣམ་ཐར་གསུམ། །བསྟན་བྱའི་སྙིང་པོ་་
སོ་སོར་རང་རིག་ཉིད། །སེམས་ཅན་ཁམས་ལ་བདེ་གཤེགས་སྙིང་པོ་རུ། །བཞུགས་
པར་བཤད་ལ་རྫོགས་པ་ཆེན་པོར་གྲགས། །ཞེས་དང་། ས་སྐྱ་པཎྜི་ཏས། ཕ་རོལ་་་
ཕྱིན་པའི་ལྟ་བ་ལས། །ལྷག་པའི་ལྟ་བ་ཡོད་གྱུར་ན། །ལྟ་དེ་སྤྲོས་པ་ཅན་དུ་འགྱུར།།
སྤྲོས་བྲལ་ཡིན་ན་ཁྱད་པར་མེད། །ཅེས་དང་། ཀརྨ་རང་བྱུང་རྡོ་རྗེས། མཐའ་དང་་་
བྲལ་བ་འདི་ནི་དབུ་མ་ཆེ། །ཡིད་དཔྱོད་བྲལ་བ་འདི་ནི་ཕྱག་རྒྱ་ཆེ། །འདི་ནི་ཀུན་
འདུས་རྫོགས་ཆེན་ཞེས་ཀྱང་བྱ། །ཞེས་དང་། པཎ་ཆེན་བློ་བཟང་ཆོས་རྒྱན་གྱིས།
ཕྱག་རྫོགས་དབུ་གསུམ་མཁས་པའི་གཟིགས་ངོར་དགོངས་པ་གཅིག་ཡིན་ཚུལ་
གསུངས་པ་དང་། ཀུན་མཁྱེན་མི་ཕམ་པས། སྤྲོས་བྲལ་དབུ་མ་ཆེན་པོ་དང་། །འོད་
གསལ་རྫོགས་པ་ཆེན་པོ་གཉིས། །དོན་གཅིག་མིང་གི་རྣམ་གྲངས་ཏེ། །དེ་ལས་ལྷག་
པའི་ལྟ་བ་མེད། །ཅེས་སོགས་གསུངས་པའི་ཕྱིར་གཞི་ཙམ་མ་ཟད་ལྟ་སྒོམ་རྣམ་
ལའང་ཁྱད་པར་མེད་ཅེས་སྨྲའོ། །དེ་ལ་འདི་སྐད་དུ་བརྗོད་པར་བྱ་སྟེ། རིགས་་་་
ཚོགས་དང་བསྟོད་ཚོགས་ཀྱི་གཞུང་ཉན་པ་ལ་དབང་ཐོབ་དགོས་པར་ཐལ། རྫོགས་
gpg
%gs
-27 -
• 26 -



གཞིའི་དཔྱད་པ།
ཆེན་གྱི་གཞུང་ཉན་པ་ལ་དཔང་ཐོབ་དགོས་པ་གང་ཞིག་དེ་གཉིས་ཀྱི་དགོངས་པ་ལ་
མཐའ་གཅིག་ཏུ་ཁྱད་མེད་པར་ཁས་བླངས་པའི་ཕྱིར། དབུ་མའི་གཞུང་བཞིན་
ཉམས་སུ་ལེན་པའི་གང་ཟག་དབང་རྣོན་ཆོས་ཅན། ལོ་གསུམ་གྱིས་སངས་རྒྱས་
ཐོབ་པར་ཐལ། རྫོགས་ཆེན་གྱི་གཞུང་དང་དགོངས་པ་དབྱེར་མེད་ཡིན་པའི་ཕྱིར།
ཐེག་པ་རིམ་དགུའི་དབྱེ་བ་མེད་པར་ཐལ། ཨ་ཏི་ཡོ་ག་བྱང་སེམས་ཀྱི་ཐེག་པ་དབུ་་
མ་དང་གཅིག་ཡིན་པའི་ཕྱིར། དབུ་མའི་གཞུང་རྣམས་སུ་ཚིག་དོན་བཅུ་གཅིག་པོ་རེ་
རེ་ནས་རྫོགས་ཆེན་གྱི་གཞུང་བཞིན་གསལ་པོར་བསྟན་ཡོད་པར་ཐལ། རྫོགས་་་་
ཆེན་གྱི་རྒྱུད་གཞུང་མཐའ་དག་གི་གནད་བསྡུས་པ་དེ་ཡིན་པ་གང་ཞིག དེ་གཉིས་ལ་
ཁྱད་མེད་པའི་ཕྱིར། འདོད་མི་ནུས་ཏེ། གཞིའི་སྐབས་སུ་འཁོར་འདས་གང་ཡང་མ་
སྣང་བའི་གོང་དུ་ངོ་བོ་རང་བཞིན་ཐུགས་རྗེ་གསུམ་ནང་གསལ་དུ་ཡོད་ཚུལ།
ལས་ལྷུན་གྲུབ་སྒོ་བརྒྱད་ཤར་ཚུལ། ཀུན་ཏུ་བཟང་པོས་རང་སྣང་དུ་ཤེས་ནས་
བསྐལ་མང་གི་ཚོགས་སྐད་ཅིག་ལ་འདུམས་ནས་གཞོན་ནུ་བུམ་སྐུར་གྲོལ་ཚུལ།
འོད་ལྔ་ཡུལ་དང་རིག་པ་སེམས་ཀྱི་འཁྲུལ་གཞིར་བྱས་ནས་འཁོར་བའི་སེམས་ཅན་་
འཁྲུལ་ཚུལ། སྙིང་ནང་དུ་ཞི་བའི་སྐུ་མཚན་དཔེ་བཞིན་ལེགས་ཀྱི་རང་བཞིན་དུ་
བཞུགས་པའི་ཡེ་ཤེས་ཀྱི་རྩལ་སྙིང་ནས་གློ་བར་འབྲེལ་བའི་རྩ་གྲོ་སོག་གི་སྦུ་གུ་ལྟ་
བུ་ལ་བརྒྱུད་ཚེ་རླུང་གིས་བསྐྱོད་པ་སེམས་སུ་སྣང་ཚུལ། རླུང་ཕྱིར་འཕོས་རིག་
གདངས་ནང་དུ་ཐིམ་དུས་རང་སྣང་ཡེ་ཤེས་ཀྱི་འཁོར་ལོ་འཆར་ཚུལ་སོགས་མ་
བསྟན་པའི་ཕྱིར། གཞི་ལ་དེ་བཞིན་ཚིག་དོན་གཞན་རྣམས་རེ་རེ་ནས་གཞལ་ན།
རྫོགས་ཆེན་གྱི་གཞུང་གི་བརྗོད་བྱ་བརྒྱར་བགོས་པའི་ཆ་ཙམ་ཡང་དབུ་མའི་གཞུང་་་་
གིས་བསྟན་པ་མེད་དོ། །གཞན་ཡང་ལུང་རིགས་མང་པོ་དང་འགལ་ཚུལ་བརྗོད་དུ་་
ཡོད་ཀྱང་རེ་ཞིག་དེ་ཙམ་མོ། །འོ་ན་སྔར་གྱི་ལུང་རྣམས་ཀྱི་དོན་ཇི་ལྟར་ཡིན་ཞེ་ན།
ངོ་བོ་སྟོང་པ་རང་བཞིན་ཡོན་ཏན་ཡེ་ལྡན་དུ་མདོ་ནས་བཤད་པ་ལྟར་རྫོགས་ཆེན་་
གྱིས་ཁས་ལེན་དགོས་ཤིང་། མཐའ་བཞིའི་སྤྲོས་པ་ལས་ལྷག་པའི་སྤྲོས་པ་གཅོད་རྒྱུ་
མེད་པ་ལ་དགོངས་ནས་དེ་སྐད་གསུངས་ལ་རྒྱས་པར་ངེས་ཤེས་རིན་པོ་ཆེའི་སྒྲོན་མེ་
ལས་ཤེས་པར་བྱའོ། །རང་ལུགས་ནི་དབུ་མ་དང་ཕྱག་ཆེན་སོགས་ལས་གསུངས་
པའི་ཟབ་གནད་མཐའ་དག་བྲེ་མིག་ཏུ་ཕུལ་ཤོང་བ་ལྟར་རྫོགས་ཆེན་གྱི་གཞུང་ལས་
བསྟན་པར་འདོད་ལ། རྫོགས་ཆེན་ནི་མཐའ་བྲལ་གྱི་ལྟ་བ་ལྟ་བུ་གཅིག་གི་སྟེང་ནས་
ཀྱང་གསལ་རྒྱས་རྫོགས་གསུམ་གྱིས་ཁྱད་པར་འཕགས་པར་འདོད་ལ། གཞི་རང་
ངོས་ནས་བཤད་ན་བཤད་མ་ཐག་པ་ལྟར་ཁྱད་པར་ཤིན་ཏུ་ཆེ་སྟེ། དཔེར་ན་མད་་་་་
ལས་བཤད་ན་རིགས་ལྡན་མ་འགགས་པ་འཚོ་ཞིང་བཞུགས་ལ་ཆོས་སྟོན་ཏོ། །ཞེས་
པ་ཙམ་ལས་ཡུལ་གང་ན་བཞུགས། འགྲོ་བའི་ལམ་ཐག་ཇི་ཙམ་ཡོད། དེར་འགྲོ་བ་
ལ་མཐུན་རྐྱེན་གང་དགོས། དེ་མཇལ་བ་ལ་ཡོན་ཏན་གང་ཡོད། མཇལ་དུས་ཆོས་་་་
གང་གསུང་སོགས་མ་བཤད་པ་ལྟར། ངོ་བོ་སྟོང་པ་རྣམ་ཐར་སྒོ་གསུམ་གྱི་བདག་་་་་
ཉིད་ཅན། རང་བཞིན་སྐུ་དང་ཡེ་ཤེས་འབྲལ་མི་སྲིད་པ་སེམས་ཅན་གྱི་སེམས་ལ་་་་
ཆོས་ཉིད་ཀྱི་ཚུལ་དུ་བཞུགས་ཀྱང་སངས་རྒྱས་མ་གཏོགས་ས་བཅུ་པས་ཀྱང་མཚན་་་
མོའི་གཟུགས་བཞིན་མཐོང་པར་དཀའ་ཞེས་གསུངས་ཀྱང་། དུས་འཁོར་ནས་ཤམ་
བྷ་ལ་ལ་སོགས་གསལ་བར་བཤད་པ་ལྟར་རྫོགས་ཆེན་ནས་གཞི་ལྷུན་གྲུབ་རིན་པོ་
ཆེའི་བཞུགས་ཚུལ། དེ་ལས་གཞི་སྣང་འཆར་ཚུལ་སོགས་དང་། ཉམས་ལེན་སྐབས་
ཁྲེགས་ཆོད་ཅོག་གཞག་བཞིའི་མན་ངག་དང་། ཐོད་རྒལ་གནད་བཞིའི་མན་ངག་
གིས་སོ་སྐྱེ་འཆིང་བ་ཀུན་ལྡན་གྱི་སྐྱེ་བོ་ལ་ཡང་ངོ་བོ་རང་བཞིན་ཐུགས་རྗེ་གསུམ་གྱི་
ངོ་གསལ་བོར་སྤྱོད་ནུས་པ་སོགས་ཁྱད་པར་ཤིན་ཏུ་ཆེའོ། །གཞི་ལས་ཤར་བའི་
གཞི་སྣང་དེ་འཁོར་བ་དང་མྱང་འདས་དེ་གཉིས་མ་ཡིན་པའི་ཆོས་གསུམ་ལས་གང་་་
ཡིན་སྙམ་ན། འདི་ལ་དགག་གཞག་སྤང་གསུམ་ལས། དང་པོ་ལ་འདོད་པ་འགོད་་་
པ་དང་། དགག་པ་དངོས་གཉིས་ལས། དང་པོ་ནི། ཁ་ཅིག་གིས་གཞི་སྣང་དེ་འཁོར་
འདས་གང་ཡང་མིན་ཏེ་དེ་ནི་འཁོར་འདས་འཁྲུལ་གྲོལ་དུ་བྱེད་པའི་གཞི་མ་ངེས་་་་་
པའི་སྣང་བ་ཡིན་ཏེ།ཚིག་དོན་མཛོད་ལས། གཞི་ནས་འཕགས་པའི་རིག་པ་ས་བོན་
ལྟ་བུ་གྲོལ་འཁྲུལ་གང་བྱེད་མ་ངེས་པས་མ་སྨིན་པའི་རིག་པ་ཞེས་བྱ་སྟེ། ཞེས་དང་།
དེ་ལྟ་བུའི་གཞི་སྣང་དེའི་རང་ངོ་ལ་སྣང་ཚུལ་དེ་ལྟར་སྣང་ཡང་འཁྲུལ་མ་འཁྲུལ་གང་
g gs
པ 29 -
- 28 -



གཞིའི་དཔྱད་པ།
དུ་མ་གྲུབ་སྟེ། ཞེས་དང་། འོན་ཀྱང་རང་ངོ་ཤེས་པའི་གྲོལ་རྐྱེན་བྱེད་པའི་ཆ་ནས་
གྲོལ་གཞི་ཞེས་བཏགས་ལ། མ་ཤེས་ན་འཁྲུལ་རྐྱེན་བྱེད་པའི་ཆ་ནས་འཁྲུལ་གཞི་
ཞེས་བཏགས་པ་ཡིན་ནོ། །དེ་ཡང་གཞི་སྣང་འདི་གྲོལ་གཞི་ཡིན་ལ། །ཞེས་དང་།
འཁྲུལ་རྐྱེན་བྱེད་པས་འཁྲུལ་བར་བཏགས་པ་ནི་དུང་དཀར་པོ་ལ་སེར་པོར་འཁྲུལ་་
རྐྱེན་བྱས་པ་ལྟ་བུ་སྟེ་འཁྲུལ་བ་དངོས་མ་ཡིན་ཡང་། ཞེས་དང་། རང་ཤར་ལས།
གཞི་མ་ངེས་པ་ཞེས་བྱ། གཞི་སྣ་ཚོགས་སུ་འཆར་བ་ཞེས་ཀྱང་བྱའོ། །ཞེས་དང་།
བཀྲ་ཤིས་མཛེས་ལྡན་ལས། གཞི་ལྷུན་གྲུབ་ཀྱི་གནས་ལུགས་ཞེས་བྱ་བ་ཆགས་སོ།།
དེའང་མ་ངེས་པའི་སྣང་བ་ཆེན་པོ་ཞིག་ཏུ་གནས་སོ། །ཞེས་དང་། ཐེག་མཆོག་
མཛོད་ལས། འཁོར་འདས་འབྱུང་པའི་སྒོ་ཡངས་པ། །ཐམས་ཅད་ཤོང་བས་སྦུབས་
ཆེ་སྟེ། །ཞེས་དང་། མུ་ཏིག་ཕྲེང་བ་ལས། གཞི་སྣང་ཆེན་པོ་ཤོང་རེ་ཆེ། །འཁོར་་་་
འདས་གཉིས་པོ་འབྲེལ་རེ་མཁས། །ཞེས་གསུངས་ཕྱིར་གཞི་སྣང་དེ་འཁོར་འདས་་་་
དངོས་མིན་པར་འཁོར་འདས་འབྱུང་བའི་སྒོར་གསུངས་པ་དང་། འཁོར་འདས་གང་
དུའང་མ་ངེས་པའི་སྣང་བ་ཡིན་པ་དང་། འཁོར་འདས་ད་གདོད་འབྱུང་པའི་རྐྱེན་
ཡིན་པ་དང་། རིག་མ་རིག་སྟོབས་མཚུངས་ཀྱི་སྐབས་འཁོར་འདས་ཀྱི་གྱེས་མ་
ཡིན་པར་གཞུང་གཞན་ལས་གསུངས་པ་དང་། རང་སྣང་ཡིན་པ་སོགས་ཀྱིས་
དཔགས་ན་ཤེས་ནུས་སོ། །ཞེས་ཟེར་རོ། །གཉིས་པ་ལ། སྒྲུབ་བྱེད་གཞོམ་པ་དང་།
གནོད་བྱེད་སྟོན་པ་གཉིས་ལས། དང་པོ། ཚིག་དོན་མཛོད་ཀྱི་ལུང་དང་པོའི་དོན་
གཞི་ནས་འཕགས་པའི་རིག་པ་ཙམ་འཁྲུལ་གྲོལ་གང་དུ་འགྱུར་ཆོག་པ་ཙམ་ཡིན་གྱི་
ཁོ་རང་རང་ངོ་ཤེས་མ་ཤེས་གང་རུང་ལས་མ་འདས་ཏེ། གང་ཟག་ཡིན་ན་སྡོམ་ལྡན་
སྡོམ་མེད་གང་རུང་དུ་ཁ་ཚོན་མི་ཆོད་ཀྱང་སྡོམ་ལྡན་སྡོམ་མེད་གཉིས་མིན་པའི་གང་་་
ཟག་མི་སྲིད་པ་བཞིན་ནོ། །ལུང་དོན་གཉིས་པ་གསུམ་པ་བཞི་པ་རྣམས་ཀྱི་དོན་གཞི་
སྣང་དེ་རྨི་ལམ་ལྟར་རང་སྣང་ཡིན་གྱི་གཞན་སྣང་གི་འཁོར་འདས་མེད་པ་ཙམ་་་་་
དགོངས་པ་ཡིན་ཏེ། དེ་ཡི་ཤེས་བྱེད་དུ་དྲངས་བའི་མུ་ཏིག་ཕྲེང་རྒྱུད་ལས། བྱ་དང་་་་
བྱེད་པོ་གཉིས་མེད་པའི། །ཡུལ་ཅན་འཁྲུལ་བ་ག་ལ་ཡོད། །ཅེས་དང་། འཁྲུལ་བ་་་
དངོས་མ་ཡིན་ཡང་ཞེས་པའི་ཚིག་ནུས་ཀྱིས་ཀྱང་ཤེས་ནུས་ལ། འཁོར་འདས་་་་་
གཉིས་འབྱུང་བའི་སྒོ་ཡིན་ན་འཁོར་འདས་གཉིས་མིན་པས་མ་ཁྱབ་སྟེ། སྔོ་འཛིན་་་་
ཤེས་པ་ལས་སྔོ་འཛིན་དང་དཀར་འཛིན་གཉིས་བསྐྱེད་ཀྱང་ཁོ་རང་དེ་གཉིས་ཀ
མིན་མི་དགོས་པ་བཞིན་ནོ། །འཁོར་འདས་གང་དུ་མ་ངེས་ཀྱང་འཁོར་འདས་གང་་་
ཡང་མིན་མི་དགོས་ཏེ། ཤེས་བྱ་ཙམ་བེམ་པོ་དང་བེམ་མིན་གང་དུ་མ་ངེས་ཀྱང་ད་་་་
གཉིས་མིན་པའི་ཤེས་བྱ་མེད་པ་བཞིན་ནོ། །གྱེས་མདོ་ཡིན་པས་འཁོར་འདས་གང་
ཡང་མིན་མི་དགོས་ཏེ་མིག་དབང་སྐད་ཅིག་སྔ་མ་དེ་མིག་དབང་སྐད་ཅིག་གཉིས་པ་
དང་མིག་ཤེས་སྐད་ཅིག་དང་པོ་གཉིས་ཀྱི་གྱེས་མདོ་ཡིན་ཡང་དེ་གཉིས་མིན་མི་་
དགོས་པ་བཞིན་ནོ། །འོན་ཀྱང་འདི་སྐབས་གྱེས་མདོ་ཞེས་གསུངས་པ་ནི་འཁོར་་་་
འདིས་གང་ཡིན་ཡང་དུས་དེར་གསར་དུ་སྐྱེ་བ་ཙམ་ཡིན་ཡང་གྱིས་མདོ་ལོགས་སུ་་
མེད་པར་ཤེས་དགོས། སྐབས་འདིར་འཁོར་འདས་བྱུང་བའི་སྒོ་དང་མ་ངེས་པ་དང་
གྱིས་མདོ་ཞེས་གསུངས་པ་ནི་གཞི་སྣང་སྤྱི་ལྡོག་ནས་བཤད་པ་ཡིན་པར་ཤེས་་་
དགོས་སོ། །རིག་མ་རིག་སྟོབས་མཚུངས་སུ་གསུངས་པ་རིག་པ་སྟོབས་སུ་གྱུར་པས་
དབྱིངས་སུ་གྲོལ་བའི་སྐབས་ཀྱང་མིན། མ་རིག་པ་སྟོབས་སུ་གྱུར་པའི་སྐབས་རིག་
པ་བག་ལ་ཞྭ་ནས་འཁོར་བའི་འཁྲུལ་སྣང་མངོན་དུ་གྱུར་པའང་མ་ཡིན་པ་ལ
གསུངས་ཀྱི་རིག་མ་རིག་གཉིས་ཀ་མིན་པའི་རིག་པ་ཞིག་ཡོད་པར་གསུངས་པ་མིན་
ནོ༑ ༑འཁོར་འདས་གདོད་འབྱུང་བར་གསུངས་པའང་གཞན་སྣང་ཉིན་དུས་ཀྱི་སྣང་་
བ་ལྟ་བུའི་འཁོར་འདས་དངོས་འབྱུང་བ་ལ་གསུངས་པ་ཡིན་ནོ། །རང་སྣང་ཡིན་
པས་འཁོར་འདས་གང་ཡང་མིན་པར་དཔོག་ནུས་ན་རང་སྣང་ལོངས་སྐུའི་ཞིང་སྣང་་་
ཡང་འཁོར་འདས་གང་ཡང་མིན་པར་འགྱུར་རོ། །གནོད་བྱེད་ནི་ཀུན་ཏུ་བཟང་པོས་
རང་སྣང་དུ་ཤེས་པའི་སྐབས་མྱང་འདས་མིན་པར་ཐལ། གཞི་སྣང་གི་སྐབས་ཡིན་་་་
པའི་ཕྱིར། བར་དོར་ཚོམ་བུའི་སྣང་བ་རྣམས་ཀྱང་མྱང་འདས་མ་ཡིན་པར་ཐལ།
གཞི་སྣང་ཡིན་པ་དང་རང་སྣང་འཁོར་འདས་གང་དུ་འགྱུར་མ་ངེས་པའི་སྣང་བ་ཡིན་
པའི་ཕྱིར། འདོད་མི་ནུས་ཏེ་ཚོམ་བུ་ཡེ་ཤེས་ལྷུན་གྲུབ་ཀྱི་སྣང་བ་རྣམས་མྱང་འདས་
g
%@g
- 31 -
- 30 -



ཨ =
གཞིའི་དཔྱད་པ།
..
ས་་
ན་ན་མདོ་
ཀྱི་སྣང་བ་ལུགས་འབྱུང་དུ་ཤར་བ་ཡིན་པར་ཐེག་མཆོག་མཛོད་དང་རྒྱུད་མང་་་་
ལས་གསུངས་པའི་ཕྱིར། རིག་པ་ཚད་ཕེབས་ཀྱི་སྣང་བ་ཆོས་ཅན། དེར་ཐལ། དེའི་
ཕྱིར༑ རྟགས་གྲུབ་སྟེ། ཐེག་མཆོག་མཛོད་ལས། ཚེ་འདིར་གང་ཟག་བརྩོན་འགྲུས་
ཅན་གྱིས་ཉམས་སུ་བླང་དུས་ན། གཞི་དེ་སྙིང་ཁ་ན་གནས་པའི་ནང་གདངས་གཞི་
སྣང་གི་ཆ་འོད་རྩ་དང་ཕྱིའི་ནམ་མཁའ་ལ་སྣང་སྟེ། ཞེས་པ་ནས་སྐུ་ལྟར་ཤར་བ་རིག་
པ་ཚད་ཕེབས་སོ། །ཞེས་གསུངས་པའི་ཕྱིར། འདོད་མི་ནུས་ཏེ་མདོའི་སྐུ་གསུམ་
འབྲས་བུ་འདོད་པ་འདིའི་ལམ་སྣང་འདོད་ཅེས་དང་། ལོངས་སྐུའི་སྣང་བ་རིག་པ་
ཚད་ཕེབས་ལ་ཀུན་མཁྱེན་ཆེན་པོས་ཡང་ཡང་གསུངས་ན་དེ་མྱང་འདས་མིན་ན
ནས་བཤད་པའི་སྐུ་གསུམ་མྱང་འདས་མིན་པར་འགྱུར་ན་དེ་ནི་མི་རིགས་ཏེ། རྒྱུད་
བླ་མ་ལས། དེས་ན་སངས་རྒྱས་མ་ཐོབ་པར། །མྱ་ངན་འདས་པ་མི་ཐོབ་སྟེ། །འོད་
དང་འོད་ཟེར་སྤངས་ནས་ནི། །ཉི་མ་ལྟ་བར་མི་ནུས་བཞིན། །ཞེས་མྱང་འདས་
མཚན་ཉིད་པ་ཡིན་པར་གསུངས་པའི་ཕྱིར། །ཆོས་ཟད་བཤད་པའི་སྐབས་ཚིག་དོན་
མཛོད་ལས། འཁོར་འདས་དབྱིངས་སུ་ནུབ་པས་བཟང་ངན་གྱི་འཁྲུལ་བ་ཟད་པ།
ཞེས་གསུངས་པའི་མྱང་འདས་རིག་པ་ཚད་ཕེབས་ཀྱི་སྐབས་ཀྱི་རང་སྣང་གི་གཞི་་
སྣང་དེ་ཡིན་དགོས་ཏེ། ཐལ་འགྱུར་ལས། ཆོས་ཉིད་ཟད་པའི་སྣང་བ་ནི། །ཉམས་་་་
ཀྱི་སྣང་བ་སྟོང་ནས་ནི། །ཞེས་གསུངས་པའི་ཕྱིར། དེ་ལ་འདི་སྙམ་དུ་རིག་པ་ཚད་་
ཕེབས་དང་བར་དོ་དང་གཞི་སྣང་དག་པའི་ཆ་རྣམས་མྱང་འདས་མིན་ཏེ་སྟོང་
གཟུགས་རང་སྣང་ཙམ་ཡིན་པའི་ཕྱིར། མྱང་འདས་དངོས་ཀ་དག་ཏུ་གྲོལ་ཟིན་པ་ལ་
བྱ་སྟེ། ཚིག་དོན་མཛོད་ལས། རིག་གདངས་ཕྱིར་ཤར་གྱི་གཟུགས་བརྙན་ཡིན་པས་
དོན་དམ་དངོས་སུ་མི་འཐད་དེ། ཞེས་དང་། འོད་གསལ་གྱི་སྣང་བ་རྣམས་ཆོས་སྐུའི་
ཀློང་དུ་ཐིམ་པས་སངས་རྒྱས་མྱ་ངན་ལས་འདས་པ་ས་བྱ་སྟེ། ཞེས་གསུངས་པའི་་
ཕྱིར་ཟེར་ན། དེ་ནི་ནང་དབྱིངས་ཀ་དག་མྱང་འདས་ཡིན་པར་གསུངས་ཀྱི་རིག་སྣང་
རྣམས་མྱང་འདས་མིན་པར་བཤད་པ་ག་ལ་ཡིན་ཏེ། ཐེག་མཆོག་མཛོད་ལས། ཐིམ་
རིམ་གྱི་རླུང་བཤད་པའི་སྐབས་དེ་ལྟར་རླུང་ཉི་ཤུ་རྩ་ལྔ་ནི། འབྱུང་ལྔ་དབྱིངས་སུ་་
<
ཐིམ་པ་དང་འཁོར་བ་མྱང་འདས་སུ་གྲོལ་ལ་མྱང་འདས་ཀ་དག་ཏུ་གྲོལ་བའི་ལས་་་་
བྱེད་པས། ཞེས་གསལ་བར་གསུངས་པའི་ཕྱིར། གཞི་སྣང་དེ་འཁོར་འདས་ཡིན་་་་
པའི་ཤེས་བྱེད་ཀྱང་། དབང་རྣམ་པར་ཕྱེ་བ་ལས། འཁོར་བ་ངན་སོང་རོལ་པ་ཡེ་
ཤར་ལ། །ཞེས་དང་། འཁོར་འདས་ཐམས་ཅད་རིག་པའི་ཆོ་འཕྲུལ་ལ། །ཞེས་་
གསུངས་པ་བཞིན་གཞི་སྣང་ལ་སྦྱར་ནས་ཡང་ཏིག་ཡིད་བཞིན་ནོར་བུ་ལས་
གསུངས་པའི་ཕྱིར་དང་བླ་མ་ཡང་ཏིག་ལས། སྤྱིར་འཁོར་འདས་ཐམས་ཅད་རང
སྣང་དུ་གསུངས་པའི་གཞི་སྣང་གི་རང་སྣང་ལ་མར་གདུལ་བྱ་འཁོར་བ་ལྟར་སྣང་བ།
ཡར་འདུལ་བྱེད་མྱ་ངན་ལས་འདས་པ་ལྟར་སྣང་བ་དབྱིངས་གྲོལ་གཞི་འཁོར་འདས་
གཉིས་མེད་དུ་སྣང་བ། ཞེས་དང་། འོད་གསལ་མཛོད་ལས། གཞི་སྣང་དེ་ལ་རང་ངོ་
ལྷུན་གྲུབ་ཀྱི་སྣང་བ་ནམ་མཁའི་མཐའ་འཁོར་འདས་སུ་སྣང་བ་རྒྱ་ཆེ་ཞིང་། ཞེས་་་་
གསུངས་པས་སོ། །ཡང་ཁོ་ན་རེ། སྤྱིར་གཞི་སྣང་རང་སྣང་དུ་ཤེས་ཚེ་མྱང་འདས་་་་་
དང༌༑ མ་ཤེས་པ་འཁོར་བར་བསྡུ་དགོས་པ་བདེན་ཡང་། རིག་པ་གཞི་ནས་
འཕགས་ཀྱང་རང་ངོ་ཤེས་མ་ཤེས་གང་ཡང་མིན་པའི་རིག་ཙམ་ཡོད་པ་དེ་འཁོར་་་
འདས་གང་ཡང་མིན་ནོ་སྙམ་ན། གཏན་ནས་མི་འཐད་དེ་གཞི་ནས་འཕགས་པའི་་་་་
རིག་པ་ཡིན་ན། རང་ངོ་ཤེས་པ་དང་མ་ཤེས་པ་གང་རུང་ཡིན་པས་ཁྱབ་སྟེ། ཀུན་ཏུ་
བཟང་པོས་རང་སྣང་དུ་ཤེས་པ་གཞི་ནས་འཕགས་པའི་སྐད་ཅིག་དང་པོ་ཡིན་
གང་ཞིག་འཁོར་བའི་སེམས་ཅན་གྱི་རང་ངོ་མ་ཤེས་པའི་མ་རིག་པ་ཡང་དེའི་དུས་་་
ནས་འཇོག་དགོས་པའི་ཕྱིར། དེ་ལྟར་མིན་ན་འགལ་བ་ལ་མི་འཁྲུལ་བའི་ཚད་མ་་་་
ཡོད་པར་ཐལ་བའམ། དངོས་འགལ་བར་ན་ཕུང་གསུམ་ཡོད་པརཐལ་བ་བཟློག་ཏུ་
མེད་དོ། །རྩ་བའི་རྟགས་ཟུར་དང་པོ་གྲུབ་སྟེ། མཚན་བརྗོད་ལས། སྐད་ཅིག་གཅིག་
གིས་བྱེ་བྲག་ཕྱེད། །སྐད་ཅིག་གཅིག་གིས་རྫོགས་སངས་རྒྱས། །ཞེས་དང་།
དགོངས་པ་བཀའ་གྲོས་རྒྱུད་ལས། དེ་ཚེ་ཀུན་བཟང་ཆོས་དྲུག་གིས། །གཞི་ཤེས་མ་
རིག་གསུམ་བཅོམ་ནས། །ཉུག་ཙམ་ལས་ནི་ཡུད་ཙམ་སྟེང་། །རིག་ཙམ་བྱུང་བས་་་་
རིག་གྲུབ་བརླག །ཅེས་དང༌། རང་བྱུང་བདེ་བ་འཁོར་ལོའི་རྒྱུད་ལས། ཉུག་ཙམ་་་་་
gs
- 33 -
- 32 -



གཞིའི་དཔྱད་པ།
* མ
ལས་ནི་རང་བྱུང་ནས། །ཝལ་གྱིས་བསལ་ནས་སྒྲོ་སྐུར་བྲལ། །ཞེས་དང་། གཞི་་
སྣང་ཡེ་ཤེས་སྒྲོན་མེ་ལས། དབྱིངས་ནས་ཡེ་ཤེས་སྐད་ཅིག་དང་པོར། ཉུག་ཙམ་
སྣང་བ་ལ་ཤར་དུས། རང་སྣང་ཧྲིག་གིས་རིག་པའི་བྱེ་བྲག་ཕྱེད། སྐད་ཅིག་གཉིས་
པར་མ་རིག་པའི་སྒྲིབ་པ་ཐམས་ཅད་ཝལ་གྱིས་བསལ་ནས་དབྱིངས་སུ་བྱང་ཆུབ་
པའོ༑ ༑ཞེས་དང༌། གདོད་མའི་ངང་ལས་ཅུང་ཟད་ཡུད་ཙམ་གཡོས་ཀྱང་དེ་མ་ཐག་་
ཏུ་རང་རིག་པས་རིག་མཁན་ཉིད་ཀྱང་གྲོལ་ནས། ཞེས་དང་། དེ་ལྟར་སངས་རྒྱས་་་
པའི་སྟོན་པ་ཀུན་ཏུ་བཟང་པོ་སྟེ་གཞི་ལས་འཕགས་པའི་སྐད་ཅིག་ལ་བྱེ་བྲག་ཕྱེད་་་་
ནས་སངས་རྒྱས་ཏེ། ཞེས་དང་
། ཐེག་མཆོག་མཛོད་ལས། གཞི་ལས་འཕགས་པའི་
སྐད་ཅིག་ལ་རང་སྣང་དུ་ངོ་ཤེས་པས། ཞེས་དང་། ཚིག་དོན་མཛོད་ལས། སྐད་ཅིག་
དང་པོ་ལ་རང་སྣང་དུ་ཤར་བ་རང་ངོ་ཤེས་པས་རྟོགས་པ་སྐྱེས་ཏེ་བྱེ་བྲག་ཕྱེད།
གཉིས་པ་ལ་འཁྲུལ་བ་སངས་ཤིང་ཡེ་ཤེས་རྒྱས་པས། ཞེས་གསུངས་ཕྱིར། རྟགས་་་
ཟུར་ཕྱི་མའང་དེའི་ཤུགས་ལ་འགྲུབ་སྟེ་རང་སྣང་དུ་ངོས་མ་ཟིན་པ་ཙམ་ཡིན་པའི་
ཕྱིར་དང་། ལུང་ཡང་ཐེག་མཆོག་མཛོད་ལས། གཞོན་ནུ་བུམ་སྐུའི་ཁ་རྒྱ་རལ་ཏེ་
ལྷུན་གྲུབ་ཀྱི་གདངས་ལས་འོད་ལྔའི་སྣང་བ་རེ་རེ་ཤར་བ་དང་མཉམ་དུ་ཐུགས་རྗེ་
རིག་པའི་གདངས་རྣམ་པ་ལ་དཔྱོད་པའི་ཤེས་པ་ཤར་བ་དེ་ཡང་། རང་ངོ་མ་ཤེས་པ་
ཙམ་གྱི་ཆ་ནས་རིག་པ་ལ་ལྟོས་པའི་མ་རིག་པ་ཞེས་བྱ་བར་གནས་སོ། །ཞེས་དང་།
ཚིག་དོན་མཛོད་ལས། གཞི་སྣང་དུ་ཤར་དུས་ཐུགས་རྗེའི་རྩལ་ཤེས་པ་གསལ་རིག་
ཡུལ་དཔྱོད་ནས་ཤར་བ་དེ་རང་ངོ་མ་ཤེས་པ་ལ་མ་རིག་པ་གསུམ་དང་མཚུངས་ལྡན་
དུ་ཤར་ཏེ། ཞེས་སོགས་མང་དུ་གསུངས་པ་དང་སྒྲོན་མ་སྣང་བྱེད་ལས། རྒྱུ་དང་
འཁྲུལ་བའི་ས་བོན་ནི། །གསལ་བའི་ཆ་ནི་ཕྱིར་ཤར་བས། །ཤེས་པ་གསལ་གསལ་
རིག་རིག་སྟེ། །མ་རིག་པ་ནི་གསུམ་དག་ལས། །ཞེས་གསུངས་པའི་ཕྱིར། ཡང་འདི་
སྙམ་དུ་དེ་འདྲའི་མ་རིག་པ་དེ་འཁོར་བའི་ཆོས་སུ་བསྡུ་མི་རུང་སྟེ། ཚིག་དོན་མཛོད་་་
ལས་༑ ངོ་མ་ཤེས་པ་ལ་ལྷན་ཅིག་སྐྱེས་པའི་མ་རིག་པ་སྟེ་འཁོར་འདས་གཉིས་ཀྱི་་་
སྣང་ཆར་འགྱུར་བའོ་ཞེས་འཁོར་བ་ད་གདོད་འབྱུང་དགོས་ཤིང་མྱང་འདས་ཀྱི་སྣང་ལ
ཆ་འབྱུང་བའི་གཞི་རུའང་གསུངས་པས་སོ་སྙམ་ན། འཁོར་བ་འབྱུང་བས་འཁོར་་་་
བའི་ཆོས་མིན་མི་དགོས། བག་ཆགས་སྣ་ཚོགས་པའི་ཀུན་གཞི་བཞིན་ནོ། །མྱང་
འདས་ཀྱི་སྣང་བ་འབྱུང་བའི་རྒྱུ་ཡིན་ནའང་འཁོར་བའི་ཆོས་མིན་དགོས་པ་མེད་དེ།
མདོ་ལས། ཇི་ལྟར་གྲོང་ཁྱེར་སྐྱེ་བོའི་མི་གཙང་ལུད། །བུ་རམ་ཤིང་པ་རྣམས་ཀྱི་ཞིང་
ལ་ཕན། །དེ་བཞིན་བྱང་ཆུབ་སེམས་དཔའི་ཉོན་མོངས་ལུད་། །དེ་ནི་སངས་རྒྱས་་་་་
ཆོས་འགྲུབ་པ་ལ་ཕན། །ཞེས་པ་ལྟར་ཡིན་པས་མ་རིག་པ་དེ་ཀུན་ཉོན་གྱི་ཕྱོགས་་༌་
ཡིན་ཏེ་འབྲས་བུ་ཐོབ་པ་ལ་སྤང་བྱར་ངེས་པའི་རྒྱུན་མཐའི་ཤེས་སྒྲིབ་བཞིན་ནོ། །
རྟགས་གྲུབ་སྟེ། ཐེག་མཆོག་མཛོད་ལས། ཐུགས་རྗེ་རིག་པ་རང་མ་རིག་པའི་ཆ་
སྐྱེས་ཙམ་དེ་གཞི་སྣང་ལ་ཁ་ཕར་བལྟས་པས་རང་གི་སྣང་བ་ཡིན་པར་ཚུར་རིག་
པའི་སྐད་ཅིག་ལ་མ་རིག་པ་རང་དག་ནས། ཞེས་གསུངས་པའི་ཕྱིར། ཡང་འདི་སྐད་
དུ་ཀུན་ཏུ་བཟང་པོ་དེ་འཁྲུལ་མ་མྱོང་ལ་གྲོལ་མྱོང་བའི་གང་ཟག་མིན་པར་ཐལ།
སྐད་ཅིག་དང་པོར་སྒྲིབ་པ་དང་བཅས་པའི་ཕྱིར་ཟེར་ན། སྐད་ཅིག་དང་པོའི་དུས་་་
སུའང་མ་རིག་པ་ཡོད་པ་མིན་ཏེ་སྒྲིབ་པའི་གཉེན་པོ་བར་ཆད་མེད་ལམ་ལྟ་བུ་ཡིན་་་་
པའི་ཕྱིར། འོན་ཀྱང་མ་རིག་པ་གཏན་ནས་མི་སྐྱེ་བའི་ཡོན་ཏན་སྐད་ཅིག་གཉིས་པ་་
རྣམ་གྲོལ་ལམ་ལྟ་བུ་ཐོབ་པའི་སྐད་ཅིག་གཉིས་པ་ན་འཁྲུལ་བ་སངས། ཞེས་
གསུངས་པའི་གོ་དོན་ཡང་དེ་ཡིན་ནོ། །ཁོ་ན་རེ། བར་ཆད་མེད་ལམ་སྒྲིབ་པ་དང་་་
དངོས་སུ་གཡུལ་སྤྲད་པའི་སྐབས་མིན་ནམ་སྙམ་ན། རྒྱན་གྱི་འགྲེལ་བ་རྣམས་སུ།
དེ་ལྟར་གསུངས་པ་ནི་དཔེ་ཙམ་ཡིན་གྱི་དོན་དུ་གཉེན་པོ་ཡོད་དུས་སྤང་བྱ་མེད་ཅེས་
ཁས་ལེན་དགོས་ཀྱི་དེ་གཉིས་ཅུང་ཟད་ཀྱང་འཕྲད་པ་མེད་དེ། འཇམ་དཔལ་
དབྱངས་དངོས་ས་སྐྱ་པཎ་ཆེན་གྱིས། ངེས་པ་སྐྱེས་པས་སྒྲོ་འདོགས་ཕྱིས། །མི་སྐྱེ་བ་
ནི་བློ་ཡི་ཡིན། །ཞེས་གསུངས་པས་ན་ཀུན་ཏུ་བཟང་པོས་སླར་མ་རིག་པ་སྐྱེ་མི་སྲིད་
པར་བྱས་པ་ལ་སྤང་བྱ་སྤངས་ཞེས་ཐ་སྙད་མཛད་དོ། །གཞི་ནས་འཕགས་པའི་རིག་
པ་ལ་རང་ངོ་ཤེས་མ་ཤེས་གང་ཡང་མིན་པའི་རིག་ཙམ་པོའོ་ཟེར་བ་འདི་དེང་སང་
ཤིན་ཏུ་མང་སྟེ་ད་དུང་བརྒལ་བར་འདོད་ན་སླར་ཡང་སྤྲོས་པས་ཆོག་གོ །གཉིས་པ་་་
©s
ཚུgs
: 34 -
- 35 -



ས་
གཞིའི་དཔྱད་པ།
རང་ལུགས་གཞག་པ་ནི། གཞི་སྣང་སྐུ་དང་ཡེ་ཤེས་ཀྱི་སྣང་བ་རྣམས་ནི་མྱང་འདས་
ཀྱི་སྣང་ཆ་ཡིན་ལ། མ་དག་འཁོར་བའི་སྒོ་ལས་ཤར་བའི་འགྲོ་དྲུག་གི་སྣང་བ་ནི་
འཁོར་བའི་སྣང་བ་ཡིན་ལ། དེ་རྣམས་རང་སྣང་དུ་ཤེས་ན་ཡེ་ཤེས་དང་མ་ཤེས་ན་་་་
སེམས་ཞེས་བྱ་ལ། རང་སྣང་ཁོ་ན་ཡིན་ཕྱིར་འཁོར་འདས་ཕྱིར་སྣང་གི་ཆ་དངོས་
མིན་ཡང་འཁོར་འདས་སུ་བསྡུར་རུང་སྟེ་རྨི་ལམ་མ་དག་པའི་སྣང་བ་འཁོར་བའི་
ཆོས་སུ་བསྡུ་བ་བཞིན་ནོ། །དེ་འདྲའི་གཞི་སྣང་དེ་རང་སྣང་དུ་ཤེས་ན་སྐད་ཅིག་་་་
གྲོལ་བ་དང་མ་ཤེས་ན་སྐད་ཅིག་ལ་འཁྲུལ་སྣང་འབྱུང་ཕྱིར་རིག་མ་རིག་སྟོབས་་་
མཚུངས་ཀྱི་སྐབས་ཞེས་བྱའོ། །དེས་ན་འཁོར་འདས་གང་དུའང་བསྡུ་མི་རུང་བའི་་་་
གཞི་སྣང་མེད་པར་སྨྲའོ། །གསུམ་པ་དེ་ལ་རྩོད་པ་སྤང་བ་ལ། རྩོད་པ་དང་ལན་
གཉིས་ལས། དང་པོ་རང་ངོ་མ་ཤེས་པ་ལ་སྣང་བའི་སྐུ་དང་ཡེ་ཤེས་རྣམས་ཆོས་ཅན།
ཁྱོད་མྱང་འདས་ཀྱི་ཕྱོགས་སུ་བསྡུ་མི་རུང་བར་ཐལ། ཁྱོད་སེམས་ཅན་གྱི་རང་སྣང་་་
ཡིན་པའི་ཕྱིར། རྟགས་ཁས། ཁྱབ་སྟེ་མདོ་སྔགས་གཉིས་ཆར་གྱི་གཞུང་ལས་གྲུབ་
བའི་ཕྱིར་ཏེ། རྣམ་འགྲེལ་ལས། ལྷན་ཅིག་དམིགས་པར་ངེས་པའི་ཕྱིར། །སྔོ་དང་་་་
དེ་བློ་གཞན་མ་ཡིན། །ཞེས་དང་། རོང་ཟོམ་གྱི་སྣང་བ་ལྷར་བསྒྲུབ་དང་གསང་སྙིང་
སོགས་ལས། སེམས་ཀྱི་རང་སྣང་མ་དག་པ་དང་ཡེ་ཤེས་ཀྱི་རང་སྣང་དག་པར་
གསུངས་པའི་ཕྱིར། གཞི་སྣང་གི་སྐབས་དེ་འཁོར་འདས་གང་ཡང་མིན་པར་ཐལ།
རིག་མ་རིག་སྟོབས་མཚུངས་ཀྱི་སྐབས་ཡིན་པའི་ཕྱིར། རྟགས་ཁས། ཁྱབ་སྟེ་འཁོར་
བ་ལ་མ་རིག་པ་སྟོབས་ཆེ་མྱང་འདས་ལ་རིག་པ་སྟོབས་ཆེ་བའི་ཕྱིར། འདོད་ན་དམ་
བཅའ་བུད། དཔེའང་མ་གྲུབ་སྟེ་རྨི་ལམ་མ་དག་པའི་སྣང་བ་ཆོས་ཅན། འཁོར་བའི་
ཆོས་སུ་བསྡུ་མི་རུང་བར་ཐལ། ཁྱོད་གཞི་མེད་ཀྱི་སྣང་བ་དོན་བྱེད་མི་ནུས་པའི་ཕྱིར།
ཞེས་ཟེར་རོ། །གཉིས་པ་ལན་ནི། གསང་སྙིང་དང་རོང་ཟོམ་གསུངས་ནི། སེམས་
ཡེ་ཤེས་དང་སྣང་བ་ལྷར་བསྒྲུབས་ཏེ་སེམས་སྣང་ཡང་དག་པར་གསུངས་པ་དེ་ལྟར་
ན་བར་དོར་ཚོམ་བུའི་སྣང་བ་འཆར་རུང་བའང་ཐུགས་རྗེ་རིག་པ་མ་འགགས་པར་
བཞུགས་པའི་གནད་ཀྱིས་ཡིན་ལ་རིག་པ་ཉིད་རང་ངོ་མ་ཤེས་པའི་རྒྱུར་འཐུམས་ན་་་
cི @
སྐད་ཅིག་ལས་མི་སྣང་སྟེ། ཐེག་མཆོག་མཛོད་ལས། རང་ངོ་མ་ཟིན་པའི་དར་ཅིག་་་་
ཡུད་ཙམ་མོ། །ཞེས་ཐོག་མའི་གཞི་སྣང་གི་སྐབས་སུ་དེ་སྐད་དུ་གསུངས་ཤིང་བར་་་་
དོའི་སྐབས་སུ་བདེན་པ་མ་མཐོང་བ་རྣམས་ལ་འདི་སྐད་གསུངས་ཏེ་དར་ཅིག་སྣང་
ཡང་ཡུན་ཐུང་བས་རྨི་ལམ་མྱུར་པོ་ལྟར་ཅི་ཡིན་ཆ་མེད་དུ་ཡལ་གྱིས་སོང་ནས་ངོ་མི་་
ཤེས་སོ། །ཞེས་པ་ནས་མངོན་སུམ་མཐོང་ཡང་དེ་ལ་ཆེད་དུ་མ་བསྒོམས་ན་དེའི་ངང་
གིས་གནས་ཆ་དེའི་ཉམས་མེད་པས་སྐར་མདའ་སྨྱུག་པའི་ཆ་ཙམ་ལ་རྫོགས་པར་
བཤད་པ་དང་། ཞེས་གསུངས་པ་ལྟར་རོ། །ལུང་སྔ་མ་ནི་ཁས་མི་ལེན་ཏེ་སེམས་་་་
ཉིད་ངལ་གསོ་སོགས་ལས་བཀག་ཟིན་པའི་ཕྱིར་རོ། །གཞན་ཡང་འཁོར་བ་པ་ལ་་་་
སྣང་ན་འཁོར་བའི་ཆོས་ཡིན་ན་སོ་སྐྱེ་ལ་སྣང་བའི་ཕྱིར་ལུ་གུ་རྒྱུད་འཁོར་བའི་ཆོས་་་
སུ་ཐལ་ལོ། །འདོད་མི་ནུས་ཏེ་མ་འཁྲུལ་བའི་སངས་རྒྱས་ཡིན་པའི་ཕྱིར་ཏེ། ཐ་་་་
འགྱུར་ལས། ལུ་གུ་རྒྱུད་ཀྱི་རང་བཞིན་ནི། །རྣམ་པར་རྟོག་པ་ཀུན་དག་པས། །མ་
འཁྲུལ་པ་ཡི་སངས་རྒྱས་སོ། །ཞེས་གསུངས་པའི་ཕྱིར། གཞན་ཡང་མཆོག་གི་སྤྲུལ་
སྐུ་ཤཱཀྱ་ཐུབ་པ་ལྟ་བུ་སོ་སྐྱེ་ལ་སྣང་ཡང་དེ་འཁོར་བའི་ཆོས་སུ་ཐེག་དམན་བྱེ་བྲག་སྨྲ་
བ་ལས་སུ་ཞིག་གིས་སྨྲ་ནུས་རིག་མ་རིག་སྟོབས་མཚུངས་ཞེས་པ་ནི་སྤྱི་ལྡོག་ནས་
བཤད་པ་ཙམ་ཡིན་གྱི་སྟོབས་མཚུངས་པའི་ཆོས་བྱེ་བྲག་པ་ཞིག་གཏན་ནས་མེད་
དོ༑ ༑རྨི་ལམ་མ་དག་པ་འཁོར་བའི་ཆོས་མིན་ན་བྱང་ཆུབ་སེམས་དཔའི་རྨི་ལམ་གྱི་་
སྡིག་ལྟུང་ནམ་མཁའི་སྙིང་པོའི་མདོ་བཀླགས་ནས་བཤགས་མི་དགོས་པར་འགྱུར་
བ་དང་། སྔགས་ཀྱི་སྐབས་སུ་གནས་སྐབས་བཞིའི་སྒྲིབ་པ་སྤང་བྱ་མ་ཡིན་པར་ཐལ་
ལོ༑ ༑དེ་ལ་སྐབས་འདིར་དོགས་པ་འདི་ཡོད་དེ་ཆོས་ཉིད་བར་དོའི་སྣང་བ་རང་སྣང་
དུ་མི་ཤེས་པའི་སྐབས་ཀྱི་ཐུགས་རྗེའི་རིག་ཆ་ཆོས་ཅན། ཁྱོད་འཁོར་བའི་ཆོས་སུ་་་
བསྡུ་མི་རུང་བར་ཐལ། དེ་དུས་འཁོར་བའི་ཆོས་སོ་ཅོག་ཀུན་གཞི་དང་བཅས་པ་་་་
དབྱིངས་སུ་ཐིམ་ཟིན་པའི་ཕྱིར། འདོད་ན་དམ་བཅའ་བུད། རྟགས་གྲུབ་སྟེ། ཐེག་་་་
མཆོག་མཛོད་ལས། སྙིང་གའི་ཡེ་ཤེས་སུམ་བརྩེགས་གདངས་གློ་བར་འཇུག་པའི་
རྟ་དང་བྲལ་བས་རྩལ་རང་ལ་ཐིམ་ནས་སེམས་དང་སེམས་ལས་བྱུང་བ་ཀུན་གཞི་་་
g 98
- 37-
- 36 -



ས
གཞིའི་དཔྱོད་པ།
：
དང་བཅས་པ་འཁོར་བའི་ཆོས་སོ་ཅོག་བག་ལ་ཞ་བས་དར་ཅིག་འཁོར་འདས་རྒྱབ་
གྱེས་པའི་དུས་དེར་ཞེས་པ་དང་། གཞན་ཡང་ཡང་ཏིག་སྐོར་གསུམ་སོགས་ལས་་་་
ཀྱང་དེ་དང་མཐུན་པར་གསལ་བོར་གསུངས་པའི་ཕྱིར་དང་། གསང་འགྲེལ་འོད་་
གསལ་སྙིང་པོ་ལས། རང་བཞིན་བརྒྱད་ཅུའི་ཀུན་རྟོག་བཞོན་པ་དང་བཅས་པ་
མཐའ་དག་ཐིམ་པའི་དབྱིངས་རིག་གདངས་མ་འགགས་པའི་བདག་ཉིད་ཅན་ནི།
སེམས་དང་ཡེ་ཤེས་གཉིས་ཀྱི་ཟླས་ཕྱེ་བའི་ཡེ་ཤེས་ཡིན་གྱི་སེམས་མ་ཡིན་ལ་ཆོས
ཉིད་ཡིན་གྱི་ཆོས་ཅན་མིན་ཏེ་རིམ་པ་ལྟར་དབྱིངས་དང་རོ་གཅིག་པ་གཟུང་འཛིན་་་་
མེད་པའི་རིག་པ་ཡིན་པའི་ཕྱིར་དང་། སེམས་ཀྱི་ཆོས་གནས་ལུགས་སྣང་སྟོང་ཟུང་་་
འཇུག་བརྗོད་པ་དང་བྲལ་བ་ཉིད་ཡིན་པའི་ཕྱིར་རོ། །ཞེས་གསུངས་པའི་ཕྱིར་ཟེར་་
ན༑ ལུང་སྔ་མ་རྣམས་ཀྱི་དོན་ནི་ལས་རླུང་གི་བཞོན་པ་ཅན་གྱི་ཀུན་གཞི་མངོན་གྱུར་
དང་དེས་བསྐྱེད་པའི་འཁྲུལ་སྣང་རང་མཚན་པ་མེད་པ་ཙམ་ལ་དགོངས་ཀྱི་གཞི་སྣང་
ངོ་མ་ཤེས་པའི་ཐ་མལ་པ་ལ་བདག་ཉིད་གཅིག་པའི་མ་རིག་པ་སོགས་དང་། ཕྱི་
མའི་འཁྲུལ་སྣང་སྐྱེད་པའི་བག་ཆགས་གཏན་མེད་པའི་སངས་རྒྱས་སུ་གསུངས་པ་་་
ག་ལ་ཡིན། དེ་ལྟར་ཡིན་ན། སངས་རྒྱས་འཁོར་བར་ཐལ་བ་དང་། ལས་མ་བྱས་པ་
དང་འཕྲད་པར་ཐལ་བ་དང་། བྱས་པ་ཆུད་ཟོས་སུ་འགྱུར་བར་ཐལ་ཏེ་ཀུན་གཞི་
བག་ཆགས་དང་བཅས་པ་བྲལ་བའི་གང་ཟག་ཡིན་ན་སངས་རྒྱས་ཡིན་པའི་ཁྱབ་
པའི་ཕྱིར་ཏེ་ཡང་ཏིག་ཡིད་བཞིན་ནོར་བུ་ལས། ཟད་པའི་སར་རྫོགས་རྒྱུན་མཐ་་་
སྐད་ཅིག་ལ། །སློབ་ལམ་ལྡོག་པས་ཀུན་གཞིའི་བག་ཆགས་ཀྱི། །ས་ཡང་རྡོ་རྗེ་ལྟ་
བུའི་ཏིང་འཛིན་མཆོག །རབ་ཏུ་ཐོབ་པས་དྲི་མ་ཀུན་དང་བྲལ། །ཞེས་པ་ལྟར་མདོ་
སྔགས་ཐུན་མོང་དུ་དེ་ལྟར་བཞེད་དགོས་པའི་ཕྱིར། ལས་ཆུད་མི་ཟ་བའི་གནད་་༌་
ཀྱང་༑ སྤྱོད་འཇུག་ལས། རྒྱུན་གཅིག་ལ་ནི་བརྟེན་ནས་སུ། །བྱེད་པོ་སྤྱོད་པོ་ཞེས་
བྱར་བསྟན། །ཞེས་གསུངས་པ་དེ་མེད་པའི་ཕྱིར། ཁོ་ན་རེ། སེམས་རྒྱུན་ཆད་ཀྱང་་་་
ཡེ་ཤེས་རྒྱུན་མ་ཆད་པའི་ཕྱིར་མི་གནོད་དོ་སྙམ་ན་ལས་ཀྱི་བག་ཆགས་རྒྱུན་ཆ་
དམ་མ་ཆད།ཆད་ན་ཡེ་ཤེས་ཡོད་པས་ཅི་ཕན་སྐྱོན་སོ་ན་གནས་སོ། །མ་ཆད་ན་བག་
3 3g
ཆགས་དང་བཅས་པའི་ཡེ་ཤེས་དེ་འཐད་དམ། འཐད་དུ་ཆུག་ཀྱང་འཁོར་བའི་ཆོས་
ཐམས་ཅད་གཏན་མེད་པར་འདོད་པ་དང་འགལ་ལོ། །ཡང་དེ་ན་རེ་རྒྱུན་གཅིག་
མེད་ཀྱང་ལས་འབྲས་སྨིན་རུང་སྟེ། འཇུག་པ་ལས། ལ་ལར་ལས་འགགསཡུན་
རིང་ལོན་ལས་ཀྱང་། །འབྲས་བུ་ཡང་དག་འབྱུང་བར་རིག་པར་གྱིས། །ཞེས་་་་་་་
གསུངས་པ་མིན་ནམ་ཞེ་ན། དེ་ནི་དོན་དམ་དབང་བཙན་མཉམ་གཞག་ལ་ཟླའི་
སྐབས་སུ་དེ་སྐད་གསུངས་ཀྱི་དངོས་སུ་ཐ་སྙད་དུ་ལས་འབྲས་ཀྱི་རྟེན་དུ་ཐམས་ཅད་
མཁྱེན་པ་བློ་བཟང་གྲགས་པ་རྗེས་འབྲང་དང་བཅས་པས་ནི་ཞིག་པ་དངོས་པོར་
བཞེད་ལ། ས་རྙིང་སོགས་མཁས་གྲུབ་གཞན་མང་པོས་ནི་ཀུན་གཞི་ལ་གསུངས་པ་
ཡིན་ནོ། །ལུང་འདི་ཉིད་ལས་བག་ལ་ཞ་ཞེས་པའི་ཚིག་ནུས་ཀྱིས་ཉིན་མོའི་སྐར་མ་
བཞིན་རགས་པ་མངོན་གྱུར་མེད་ཀྱང་ཕྲ་བ་ཡོད་པར་དཔོག་ནུས་ཏེ་བག་ཉལ་ཞེས་་
པ་དང་དོན་གཅིག་ཏུ་གོ་དགོས་ན་རོང་ཟོམ་མ་ཧཱ་པཎྜི་ཏས། བག་ཉལ་ཕྲ་བ་གན་་་་་
ནས་ལྡང་བ་ལ་གསུངས་པའི་ཕྱིར་དང་། ཀུན་གཞི་བག་ཉལ་ལས་མེད་པས་འཁོར་
བའི་ཆོས་མིན་ན་བསམ་གཏན་བཞི་འཁོར་བ་མ་ཡིན་པར་འགྱུར་ན་དེ་ནི་མི་འཐད་་་
དེ་བླ་མ་ཡང་ཏིག་ལས། རླུང་སེམས་ཞི་བས་བསམ་གཏན་རྣམ་པ་བཞི། །བག་་
ཆགས་བཅས་པའི་སེམས་དང་སེམས་བྱུང་རྟེན། །བག་ལ་ཉལ་ཕྱིར་རབ་ཏུ་ཆེས་
ཕྲའི་ཕྱིར། །རགས་པ་མེད་ཕྱིར་ས་བོན་ཚུལ་དུ་ལྡན། །དེ་ཡང་འཁོར་བའི་ས་པས་་་་
བསྡུས་པའི་ཕྱིར། །ཞེས་སོ། །ལུང་ཕྱི་མའི་དོན་ནི། ཆོས་ཉིད་རང་གི་རྩལ་ལས་ཤར་
བའི་ཡེ་ཤེས་རིག་བྱ་རིག་བྱེད་གཉིས་མེད་ཀྱང་རང་གི་རང་བཞིན་རང་གིས་ཁོ་ཐག་
ཆོད་པ་དེ་ལ་ཡེ་ཤེས་དང་ཆོས་ཉིད་དུ་གསུངས་ཤིང་རྩལ་ལས་ཤར་བ་དེའི་རང་ངོ་
མ་ཤེས་ན་སེམས་ཞེས་བྱ་ཞིང་། རྩལ་ལས་ཡེ་ཤེས་མ་གཡོས་ན་འཁྲུལ་གྲོལ་གང་་་
ཡང་མིན་པའི་གཞི་ཙམ་དུ་གནས་ཚུལ་དེ་མ་ཐག་ཏུ་གསུངས་པ་རྣམས་ལ་ཞིབ་ཏུ་་
དཔྱད་ན་རྩོད་པ་འདིའི་སྐྱོན་སྤོང་ནུས་པར་མ་ཟད་སྔར་དགག་གཞག་སྤང་གསུམ་ཇི་
སྐད་བཤད་པའི་གནད་མཐའ་དག་བདེ་བླག་ཏུ་རྟོགས་པར་འགྱུར་རོ། །འོ་ན་ཇི་
ལྟར་གསུངས་ཡོད་ཅེ་ན་རྗེ་བཙུན་བརྟན་པའི་འཁོར་ལོ་དགེ་བའི་བཤེས་གཉེན་དུ་་་
page
- 38 -
-39 -



གཞིའི་དཔྱད་པ།
མ་
སྣང་བ་བཀའ་དྲིན་གཞལ་བར་དཀའ་བ་དོན་གྱི་སླད་དུ་མཚན་ནས་སྨོས་ན་ཀུན་་་
གཟིགས་མི་ཕམ་རྒྱ་མཚོའི་ཞལ་སྔ་ནས་གསུངས་པའི་སྤྱི་དོན་འོད་གསལ་སྙིང་པོ་དེ་
ཉིད་ལས། སྐབས་འདིར་གཞི་བདེན་པ་དབྱེར་མེད་ཟུང་འཇུག་གི་དོན་ལ་གོ་བ་རྣལ་
མ་མ་ཆགས་ན་གཞི་འོད་གསལ་གཏན་ལ་དབབ་མི་ནུས་ཏེ། འོད་གསལ་ཞེས་་་་
སྟོང་བ་མེད་རྐྱང་ཙམ་གྱི་ཆ་ནས་བཟུང་ན་ནི་སེམས་སེམས་བྱུང་མཐའ་དག་
པའི་ཚེ་ན་སེམས་གཏན་མེད་ལ། སེམས་མེད་ན་སྟོང་པ་ནམ་མཁའ་ལྟ་བུ་ཞིག་ཡོད་
དུ་ཆུག་ཀྱང་དེ་སུ་ཞིག་གིས་ངོས་ཟིན། གལ་ཏེ་ཐ་མལ་བའི་སེམས་གསལ་རིག་
ཙམ་གྱི་ཆ་ནས་བཟུང་ཞིང་དེ་ལ་གཟུང་འཛིན་གྱི་རྟོག་དཔྱོད་ཀྱང་གནས་རྙེད་པར་
སྨྲ་ན། རང་བཞིན་བརྒྱད་ཅུའི་ཀུན་རྟོག་གཞན་ཡང་དེ་ལ་གནས་ཅིའི་ཕྱིར་མི་རྙེད་དེ་
ཚུལ་མཚུངས་སོ། །དེས་ན་སེམས་ཀྱི་ཆོས་ཉིད་ཡེ་ནས་དབྱིངས་རིག་འདུ་འབྲལ་
མེད་པ་ནི་གཟུང་འཛིན་གྱི་རྟོག་པའི་ཡུལ་ལས་འདས་ཤིང་ཡེ་ནས་ནམ་མཁའ་ལྟར་
འཕོ་འགྱུར་དང་བྲལ་བར་གནས་ལ་གློ་བུར་གཟུང་འཛིན་གྱི་ཀུན་རྟོག་སྤྲིན་ལྟ་བུ་་་
དང་བྲལ་བའི་སྐབས་ན། ལམ་གྱི་སྟོབས་ཀྱིས་ཆོས་ཉིད་རང་གི་རྩལ་ལས་ཤར་བའི་
ཡེ་ཤེས་ཀྱིས་ཡུལ་དང་ཡུལ་ཅན་མེད་པར་རང་གསལ་དུ་མྱོང་བ་ལ་འོད་གསལ་་་་་་
མཐོང་བ་ཞེས་བྱའོ། །རང་རྩལ་གྱི་ཡེ་ཤེས་མ་གཡོས་ན་ནི་འཁྲུལ་བའང་མིན་ལ་
གྲོལ་བའང་མིན་ཏེ་གཞི་ཙམ་དུ་གནས་སོ། །རང་རྩལ་ལས་གཡོས་པ་དེ་ཉིད་རྐྱེན་་་
ལས་གོལ་ཏེ་གཞི་དང་མི་མཐུན་པར་གཟུང་འཛིན་ཅན་དུ་སོང་ན་སེམས་ཞེས་བྱ་སྟེ་
འཁྲུལ་བ་ཡིན་ཞིང་འཁོར་བའི་བག་ཆགས་ཐམས་ཅད་ཀྱི་གཞི་འཛིན་པ་རྩ་སོག་གི་
གཟེབ་ལྟ་བུའོ། །ཕྱིན་ཅི་མ་ལོག་པར་ཤར་ན་ཡེ་ཤེས་ཞེས་བྱ་སྟེ། ཇི་ལྟར་ན་མེ་དང་
འདྲ་བར་གཟུང་འཛིན་འཁོར་བའི་བག་ཆགས་ཚང་ཚིང་ལྟ་བུ་རྣམས་སྲེག་པར་བྱེད་
ཅིང་རྣམ་པར་གྲོལ་བར་བྱེད་པས་ན་འདི་གཉིས་གནད་མ་ལོག་པ་གལ་ཆེའོ། །ཞེས་
དང་༑ རྣམ་ཤེས་ཡེ་ཤེས་འདི་གཉིས་གསལ་ཞིང་རིག་པ་ཙམ་གྱི་མཚན་ཉིད་དུ་
མཚུངས་ཀྱང་། །ཡུལ་ཇི་བཞིན་མ་རིག་པར་ཕྱིན་ཅི་ལོག་ཏུ་འཛིན་པ་དང་། ཇི་
བཞིན་རིག་པ་གཉིས་ཀྱི་ཁྱད་ཡོད་ལ་གཟུང་འཛིན་གྱི་རྣམ་ཤེས་ལྡོག་ཀྱང་འདི་་་་
ལྡོག་པར་ཤེས་པར་བྱ་སྟེ། གཞི་སེམས་ཅན་གྱི་སྐབས་ནའང་ཆབ་རོམ་དང་ཆུ་
བཞིན་ནོ། །དེ་ལྟར་འཁྲུལ་ཡང་འོད་གསལ་གྱི་ངང་ནས་འཁྲུལ། སླར་གྲོལ་ཡང་
འོད་གསལ་གྱི་ངང་དུ་གྲོལ་ཚུལ་ཤེས་པ་འདི་ཤིན་ཏུ་གལ་ཆེ་སྟེ། ཞེས་དང་། ཆོས་་་་
དབྱིངས་སྣང་སྟོང་ཟུང་འཇུག་ཡིན་པས་ན་སྟོང་རྐྱང་ཙམ་མིན་པར་རིག་གདངས་ཀྱི་
ཆ་ཡོད་པ་དང་། རང་གི་ངོ་བོ་འཁྲུལ་གྲོལ་ལས་འདས་པ་དེ་ལས་མ་གཡོས་པས་ན་
མ་འཁྲུལ་བ་ཙམ་གྱི་ཆ་ནས་བཞག་གི་གཞི་ལས་རྩལ་ཤརབའི་ཡེ་ཤེས་ཀྱིས་ཇི་
བཞིན་པར་རྟོགས་ནས་གྲོལ་ཟིན་པའི་ཡེ་ཤེས་དང་ནོར་བར་མི་བྱ་སྟེ་ཤིན་ཏུ་གལ་་་་
ཆེའོ༑ ༑ཞེས་དང་། དེ་ཡང་ལམ་ཕྲ་ཐིག་སོགས་གོམས་པའི་ཏིང་འཛིན་ཁོ་ནས་སྟོང་
བཞིའི་ཉམས་མྱོང་དྲངས་པ་དང་། སྙོམས་འཇུག་དང་གཉིད་འཐུག་དང་འཆི་བའི་
སྐབས་ཀྱི་འོད་གསལ་ཟིན་ཚུལ་རྣམས་སྤྱི་ཙམ་དུ་འདྲ་ཡང་རླུང་སེམས་ཀྱི་གཡོ་བ་ཕྲ་
མོ་འགོག་ཚུལ་ལ་ཁྱད་ཡོད་ལ། གང་དུ་རླུང་སེམས་ཕྲ་མོ་མ་ཐིམ་པ་དེ་ཉིད་དུ་འོད་་་
གསལ་མཐར་ཐུག་མིན་ཞེས་གསུངས་པ་དེ་དག་གི་དོན་ལ་ལེགས་པར་བསམ་ཤེས་
ན་རྫོགས་ཆེན་གྱི་སྐབས་ཀྱི་གཞིའི་བཞུགས་ཚུལ། དེ་ལས་གཞི་སྣང་ཤར་ཏེ་འཁྲུལ་
གྲོལ་འབྱུང་བའི་འཐད་པ། འཁྲུལ་བཞིན་པའི་དུས་སུའང་གཞི་དེས་ཁྱབ་ཚུལ།
བར་དོའི་དུས་ཀྱི་ངོ་སྤྲོད། ཉམས་ལེན་གནད་ཀྱི་མདོ་འགག་མཐར་ཕྱིན་འབྲས་བུའི་
གྲོལ་ཚུལ། ལམ་གཞན་ལས་ཁྱད་པར་དུ་འཕགས་ཚུལ། ཤན་འབྱེད་ཀྱི་འཕྱོང་།
གོལ་ཤོར་གྱི་འཕྲང་སོགས་གཞི་ལམ་འབྲས་བུའི་གནད་མཐའ་དག་ཚང་ལ་ཟློས་པ་
མེད་པར་ལུང་དེ་རྣམས་ཀྱིས་གསལ་པོར་བསྟན་པས་རྒྱལ་བ་རྡོ་རྗེ་འཆང་གི་བཀའ་
དང་དབྱེར་མི་ཕྱེད་པ་འདི་ནི་སྲིད་དང་ཞི་བའི་ཁམས་ན་ཡིད་བཞིན་གྱི་ནོར་་་་
གཅིག་པུ་རུ་ངེས་ཀྱང་ཤེས་བརྩོན་དད་པ་ཅན་གྱི་སྐལ་བཟང་རེ་ཟུང་མ་གཏོགས་
ཐམས་ཅད་ཀྱིས་རྟོགས་དཀའ་བ་ཞིག་གོ །སྤོབས་པའི་གཏེར་བརྒྱད་གྲོལ་བའི་
ལག་རྗེས་ལས། །སྐལ་བཟང་བློ་ཡི་དཔལ་དུ་ལེགས་ཤར་བ། །ལེགས་བཤད་འདི་
ཡི་ཚིག་གཅིག་དོན་ལ་ཡང་། །མཁས་རློམ་འབུམ་གྱི་གཞུང་གིས་འགྲན་དུ་མེད། །
དཔྱད་གསུམ་དག་པ་ཀུན་གཟིགས་བླ་མའི་བཀའ། །མངོན་སུམ་མཇལ་བའི་སྐལ་་་
%gs
- 41 -
- 40 -



：
གཞིའི་དཔྱད་པ།
...
：
：
：
ము
བ་མི་དམན་ཕྱིར། །རང་རེ་ལས་འཕྲོ་བཟང་སྙམ་ཡིད་སྤྲོ་དང་། །དད་པའི་སེམས་་་
གཉིས་འགྲན་པ་བཞིན་དུ་འཕེལ། །ཞེས་ཀྱང་སྨྲས་སོ། །ཡང་ཁ་ཅིག་གིས། སྔགས་
སྨོན་འདོད་འཇོའི་དགའ་སྟོན་ལས། ཁམས་དྲུག་ལྡན་པའི་མི་རྣམས་ཕུང་ཁམས་་་་་
སོགས༑ ༑རིམ་གྱིས་ཐིམ་ནས་འཆི་བའི་རིམ་པའམ། །ཇི་ལྟར་མཚན་མོ་གཉིད་དུ་
སོང་བའི་ཚེ། །ཡུལ་ལྔའི་ཤེས་པ་རིམ་གྱིས་ཡིད་དུ་ཐིམ། །དེ་ཡང་ཀུན་གཞིར་ཐིམ་
ནས་མི་རྟོག་པ། །རྩེ་གཅིག་སྣང་ཡུལ་མེད་པའི་ངང་དེ་ཉིད། །ཆོས་དབྱིངས་ཐིམ་་་༌
པའི་རང་བཞིན་སྤྲོས་དང་བྲལ། །ཞེས་པ་དང་། བླ་མ་ཡང་ཏིག་ལས། རང་བཞིན་
མི་རྟོག་འོད་གསལ་གཞི། །རྣམ་ཤེས་ནམ་མཁར་ཐིམ་ཚེ་འཆར། །ཞེས་དང་། རིག་
འཛིན་འཇིགས་མེད་གླིང་པས། ཅུང་ཟད་བརྒྱལ་སངས་གདོད་མའི་ཡེ་གདངས་
འཆར༑ ༑ཞེས་སོགས་གསུངས་པ་ལ་འཁྲུལ་གཞི་བྱས་ནས་རྣམ་ཤེས་ནམ་མཁའ་་་
ལ་ཐིམ་པའི་སྐབས་གཞི་དངོས་ཀྱི་ཐོག་ཏུ་ཐོན་པར་རློམ་པའི་རང་གི་ལོག་རྟོག་ཚད་་
མར་བཟུང་ནས་སེམས་བག་ཆགས་དང་བཅས་པ་རྒྱུན་ཆད་ཀྱང་ལས་འབྲས་ཆུད་
ཟོས་པར་མི་འགྱུར་རོ་སྙམ་ན། འདིར་འཁྲུལ་མི་དགོས་པའི་གནས་ལ་མང་པོ་ཞིག་
གོལ་འདུག་ཕྱིར་གསལ་བོར་བཤད་ན་རྣམ་ཤེས་ནམ་མཁའ་ལ་ཐིམ་པའི་སྐབས་ནི་
གཞི་ཐོག་དངོས་མིན་དེ་གཞི་སྣང་གི་སྐབས་ཡིན་པར་རྒྱུད་དང་བསྟན་བཅོས་ཐམས་
ཅད་ལས་གསུངས་པའི་ཕྱིར་ཏེ། ཐལ་འགྱུར་ལས། རྣམ་ཤེས་ནམ་མཁའ་དག་ལ་་་
ཐིམ༑ ༑ནམ་མཁའ་འོད་གསལ་ལ་ཐིམ་དུས། །ཕྲ་རགས་སྣང་བ་ཀུན་འགགས་ཏེ།།
དབང་པོ་ཀུན་ལྡན་འོད་ཀྱི་ལུས། །ལུས་དང་གྲིབ་མ་བཞིན་དུ་འགྱུར། །འདི་ཚེ་འོད་
སྣང་དུམ་བུའི་ཚེ། །ཞེས་དང་། སེང་གེ་རྩལ་རྫོགས་ལས། བུ་ཡི་སྣང་བ་མ་ལ་ཐིམ་
པའི་ཚེ། །བྱ་བྱེད་བློ་ཡི་སྣང་བ་ཀུན་སངས་ཏེ། །འཁྲུལ་རྟོག་ལུང་གི་ཐེ་ཚོམ་ཆོད་
གྱུར་ནས། །ཡེ་ཤེས་ཉི་ཟེར་ཀུན་ཏུ་སྣང་འགྱུར་ཞིང་། །ཞེས་དང་། འོད་གསལ་་་་་
མཛོད་ལས། རྣམ་ཤེས་ནམ་མཁའ་ལ་ཐིམ་པས་ལུས་སེམས་ཀྱི་འབྲེལ་ཆད། རིག་
པ་སྙིང་ག་ནས་ལམ་དར་དཀར་ལ་ཞུགས་ཏེ་སྒོ་རྒྱང་ཞགས་ནས་འཐོན་དུས་རིག་པ་
མེ་སྟག་ཡར་བའི་རྣམ་པ་ལྟར་ཆོས་ཉིད་ཀྱི་བར་དོ་དང་པོ་རང་ཤར་བ་ནི་ནམ་མཁའ་
འོད་གསལ་ལ་ཐིམ་པ་ཞེས་བྱ་སྟེ་ཕྱི་ས་རྡོ་རི་བྲག་གི་སྣང་བ་ནི་འགགས། ནང་ཆོས་
ཉིད་འོད་གསལ་གྱི་སྣང་བ་ནི་ཤར། སྣང་བ་ཐམས་ཅད་ཡེ་ཤེས་ལྔའི་འོད་དུ་ཤར་ཏེ།
ཞེས་དང་། ཉི་ཟླ་ཁ་སྦྱོར་ལས། སྐྱེས་བུ་རྣམས་ཀྱི་རྣམ་པར་ཤེས་པ་འོད་གསལ་ལ་་་་
ཐིམ་པ་ཞེས་བྱ་སྟེ། དབུགས་ཕྱི་ནང་གི་འགྲུལ་ཐག་ཆད་མ་ཐག་ཏུ་དབང་པོ་རྣམས་་་
ནི་ཆ་ལས་དངོས་པོར་སྣང་བ་ནི་མེད་དེ་ཡོད་སྙམ་པའི་ཤེས་པ་ནི་འབྱུང་པོ་རྡོ་་་་
བཅས་ཀྱི་ལུས་འདི་མི་སྣང་སྟེ་འོད་ཀྱི་ལུས་སུ་གསལ་བའོ། །དེའི་ཚེ་དབང་པོའི་
སྤྱོད་ཡུལ་དུ་གྱུར་ཚད་ཙམ་འོད་ཟེར་ལྔའི་དཀྱིལ་འཁོར་དུ་སྣང་ངོ༌། །ཞེས་དང་།
ཐེག་མཆོག་མཛོད་ལས། རྣམ་ཤེས་ནམ་མཁར་ཐིམ་པའི་ས་བཅད་དུ་གཞི་སྣང་འོད་
གསལ་གྱི་སྣང་བ། །ཞེས་དང་། རིག་པ་མིག་ནས་ཐོན་ཏེ་ནམ་མཁར་སྣང་བའི་ཚེ་
རིག་པའི་ཀློང་ན་ཡེ་ཤེས་ཀྱི་རླུང་ཡོད་པ་མཆེད་པ་ལས་འོད་གསལ་གྱི་སྣང་བ་
འཇའ་ཚོན་རིས་སུ་སྣང་བས། ཞེས་དང་། དངོས་གཞི་འོད་གསལ་སྙིང་པོའི་དོན་
ཁྲིད་ལས། རྣམ་ཤེས་ནམ་མཁར་ཐིམ་པའི་ཚེ་སྒྲོག་སུམ་འབྲེལ་གྱེས་ཏེ་ལུས་གདོས་
བཅས་བེམ་པོར་ལིངས་ཀྱིས་སོང་། རླུང་སེམས་གཞི་ཐིམ་ལ་སོང་བས་རྟོག་པ་རང་
འགགས་རིག་པ་སྙིང་ནས་མེ་སྟག་ཡར་བ་ལྟར་རྩེ་དར་དཀར་གྱི་སྐུད་པ་ལ་ལམ
བྱས་ནས། སྒོ་ཆུའི་སྒྲོན་མར་ཐོན་དུས་རྡོ་རྗེ་སེམས་དཔའི་སྣ་ཐག་ཅེས་བྱ་བ་འོད་་་་
ལྔའི་སྣམ་ཕྲན་གཉིས་ནམ་མཁའི་དཀྱིལ་དུ་ཟུག་པར་སྣང་དུས། ཞེས་དང་། ཡང་་་་
ཉམས་ལེན་གནད་སྒྲོན་ལས། རྣམ་ཤེས་ནམ་མཁར་ཐིམ་པའི་ཚེ་སྙིང་དབུས་ནས་
རིག་པ་འོད་རྩ་ལ་ཞུགས་ཏེ་མིག་ཏུ་གནས་པའི་སྐད་ཅིག་དང་པོ་ལ་ཀ་དག་གི་སྣང་་་
བ་སྟོན་ཀའི་ནམ་མཁའ་སྤྲིན་དང་བྲལ་བ་ལྟ་བུ་འཆར་ཏེ། ཞེས་དང་། ཟབ་མོ་ཡང་་་
ཏིག་ལས་ཀྱང་དེ་དང་མཐུན་པར་གསུངས་ཤིང་མཁའ་འགྲོ་ཡང་ཏིག་ལས་དེ་དང་་་་
ཅུང་མི་འདྲ་བ་ཙམ་གསུངས་ཀྱང་གོང་གི་ཚིག་དོན་མཛོད་དང༌། ཉི་ཟླ་ཁ་སྦྱོར་གྱི་་་་
ལུང་དང་བསྒྲིགས་ཏེ་དཔགས་ན་འགལ་མེད་གནད་གཅིག་ཏུ་བཤད་ནུས་སྙམ་ཡང་
ཀུན་མཁྱེན་འཇིགས་གླིང་གིས་གཞན་དུ་བཀྲལ་ཟིན་པས་རེ་ཞིག་བཏང་སྙོམས་སུ་་
འཇོག་གོ །ལུང་དེ་རྣམས་ལ་བལྟས་པ་ཙམ་གྱིས་ཆོས་ཉིད་བར་དོའི་སྣང་བ་དང་པོ་
ཉི ༦ gge
*མ་ལ་ལམ་་་་་་་
gq
- 43
བ 42 -



ས
ཛྙཱ་ན་སུ་ཏྲའི་མན་ངག
གཞི་སྣང་ཡིན་ལ་གཞི་མིན་པར་དཔོག་ནུས་ཕྱིར་རིགས་པ་གཞན་མི་དགོས་པས་་་་
སྐབས་འདིར་དེ་ཙམ་མོ། །དེ་ལྟར་སྐབས་འདིར་བཤད་པ་འདི་དག་ལ་ཡིད་རྟོན་་་
རུང་བའི་གནས་གཏན་ནས་མེད་དེ། བདག་ནི། རྟོག་གེ་རྟེན་ཅིང་མ་ངེས་ལ། །མ་་་་
ཁྱབ་ཀུན་རྫོབ་སྐྱོ་བ་ཅན། །ཞེས་གསུངས་པ་དེ་ཡིན་པར་མ་ཟད་ཟབ་མོའི་གནས་་་་
འདི་རྣམས་ཤིན་ཏུ་རྟོགས་པར་དཀའ་བའི་གནས་ཡིན་ཐོག ཡུན་རིང་པོར་ལུང་་་
རིགས་མང་པོ་དང་བསྟུན་ནས་དཔྱད་དེ་བརྩམས་པ་མིན་ཞིང་ཐོལ་བྱུང་དུ་ཡིད་ངོར་
གང་ཤར་བཅོས་བསྒྱུར་སྤངས་ནས་བྲིས་པ་ཡིན་སླད་འགལ་འདུ་མང་པོ་ཡོད་ཅིང་།
བརྗོད་སྒྲོས་མི་ལེགས་པ་དང་བཤད་པའི་སྐབས་འཆོལ་བ་སོགས་མང་པོ་ཡོད་
པའང་མངོན་སུམ་གྱིས་གྲུབ་པ་ཡིན་པས་དཔྱད་པའི་སྒོ་ཙམ་མ་གཏོགས་ཡིན་ངེས་
ཀྱི་རང་ལུགས་སུ་རློམ་ནས་བྲིས་པ་མིན་པས་སྐྱོན་ཡོད་རིགས་གབ་གསང་མེད་པར་
གསུངས་ན་རང་གཞན་གྱི་བློ་ལ་སྐྱེད་འཕེལ་ཕྱིར་དེ་ལུགས་དགོངས་ཆུབ་ཞུ། ཞེས་
སྙིང་གྲོགས་བིརྱ་དྷ་ར་དང་ཨ་བྱཱའི་མཚན་ཅན་གཉིས་ཀྱི་དོགས་སེལ་དུ་ངག་དབང་བློ་གྲོས
མཚུངས་མེད་པས་ཤར་མར་བྲིས་ནས་ཕུལ་བ་དགེ། །།
དྷཱི༔ ཁྲེགས་ཆོད་གནད་ཀྱི་གདམས་པ་མཁས་པ་ཛྙཱ་ན་
སུ་ཏྲའི་མན་ངག་གིས་བཀྲལ་བ་རིན་ཆེན་
ཐེམ་སྐས་ཞེས་བྱ་བ་བཞུགས་སོ། །
དུས་གསུམ་རྒྱལ་བ་ཐམས་ཅད་ཀྱི་སྤྱི་གཟུགས་བཀའ་དྲིན་མཉམ་མེད་བླ་མ་་་་
རིན་པོ་ཆེ་རྣམས་ཀྱི་ཞབས་ལ་སྒོ་གསུམ་གུས་པས་ཕྱག་འཚལ་ཞིང་སྐྱབས་སུ་མཆི་་
ན་དགོངས་བརྒྱུད་ཀྱི་རྟོགས་པ་དྲི་མ་མེད་པ་ད་ལྟ་ཉིད་དུ་རྒྱུད་ལ་འཕོ་བར་བྱིན་
གྱིས་བརླབ་ཏུ་གསོལ། གཞི་དབྱིངས་ཆོས་སྐུའི་ཀློང་ལས་འོངས་པའི་རྩལ་སྣང་
ལོངས་སྤྱོད་རྫོགས་སྐུའི་བཀོད་པ་རྣམས། །ཐུགས་རྗེ་སྤྲུལ་སྐུ་རིག་པར་ཤར་བས་་་་
རང་སྣང་ཉིད་དུ་ཤེས་པའི་དེ་མ་ཐག །ཁྱད་ཆོས་དྲུག་གི་ཚུལ་གྱིས་ལྷུན་གྲུབ་འབྲས་
བུའི་སྦུབས་སུ་མངོན་པར་བྱང་ཆུབ་པ། །གདོད་མའི་མགོན་པོ་ཡོན་ཏན་རྒྱ་མཚོའི་
གཏེར་འཆང་དེ་རིང་བདག་བློའི་རྒྱན་དུ་རོལ། །མཐའ་ཀླས་རྒྱལ་བའི་ཆོས་ཚུལ་ཆུ་་
ཀླུང་འབུམ། །གཞོལ་ཞིང་འབབ་པ་འོད་གསལ་ཐེག་པའི་མཚོ། །མཁྱེན་དཔྱོད་ཧུབ་
ཀྱིས་ལྷག་མེད་གཞིབ་མཁས་པ། །ཛྙཱ་ན་སུ་ཏྲིས་ཚེ་རབས་ཀུན་ཏུ་སྐྱོངས། །རྒྱལ་་་་་
ཀུན་ཡབ་གཅིག་མཁྱེན་རབ་རལ་གྲི་ཅན། །སླར་ཡང་ཞིང་འདིར་བཤེས་གཉེན་
ཚུལ་བཟུང་བ། །གཟུངས་སྤོབས་བྱེ་བའི་གཏེར་འཆང་མི་ཕམ་པའི། །ཞབས་སོར་་་
འབྲལ་མེད་སྤྱི་གཙུག་རྒྱན་དུ་བསྟེན། །གྲུབ་དབང་བླ་མ་རྣམ་གཉིས་གཤེགས་པའི་
ལམ་༑ ༑ཁྲེགས་ཆོད་གདམས་པ་རིན་ཆེན་ཐེམ་སྐས་གང་། །ནོར་འཛིན་ལྟོ་བར་ཉལ་
བ་འདིར་སློང་ན། །བློ་གསལ་སྐྱེ་བོའི་ཚོགས་རྣམས་དགྱེས་པར་མཛོད། །འདིར་
ཁྲེགས་ཆོད་གནད་ཀྱི་གདམས་པ་ཞེས་བྱ་བ་ས་ཆེན་པོའི་ཁྱོན་ཙམ་ནའང་ཟླ་དང་
བྲལ་བའི་མན་ངག་ཟབ་ལ་ལུང་རིགས་དང་མཐུན་པ། ཉུང་ཡང་གནད་ཀུན་ཚང་བ།
ཞོལ་གསལ་ལ་བྱིན་རླབས་ཀྱི་ཚན་ཁ་མྱུར་བ། རྒྱུད་དང་མན་ངག་རྒྱ་མཚོའི་གནད་་་
གསང་ཚང་ལ་ནོར་མེད་དུ་བཀྲལ་བའི་ལེགས་བཤད་དྲི་མ་མེད་པ་འདི་ཉིད་མཁས་
ཉི འ@g
• 44 -
- 45 -



：
(ས་
པ་ཛྙཱ་ན་སུ་ཏྲའི་མན་ངག་བཞིན་དུ་འཆད་པ་ལ། འཆད་ཚུལ་གསུམ་ལས། རྒྱས་པ་་་
ལ་དགའ་བའི་གང་ཟག་ལ་གསང་ཆེན་སྙིང་པོའི་རྒྱུད་བཅུ་བདུན་དང་སྦྱར་ཏེ་ཐོར་་་
བུའི་མན་ངག་དང་བཅས་པ་ཚང་བར་བཤད་པ་སྟེ། སྒོ་ཙམ་ཞིག་གཞུང་འདིའི་དོན་
འགྲེལ་སེམས་ངོ་མཛུབ་བཙུགས་ཀྱི་གདམས་པའི་རྣམ་བཤད་དུ་བྲིས་པ་ལྟར་ཡིན།
འབྲིང་པོ་ལ་དགའ་བའི་ངོར་སྤྲོས་བཅས་ཀྱི་མན་ངག་མེད་དུ་མི་རུང་བ་འགའ་རེས་
ཟུར་བརྒྱན་ཏེ་འདས་རྗེས་གཞག་ཐབས་བཞིའི་མན་ངག་དང་སྦྱར་ནས་བཤད་་་་
ཡིན༑ བསྡུས་པ་ལ་དགའ་བའི་ངོར། འདས་རྗེས་དེ་དང་གཞུང་འདི་གཉིས་ཐད་
ཀར་སྦྱར་ནས་ཟབ་མོའི་མན་ངག་རྗེན་ལ་བཏོན་ནས་འཆད་པའོ། །འདིར་ནི་འཆད་
ཚུལ་འབྲིང་པོའི་ལུགས་གྱིས་མདོར་བསྡུས་སུ་བཤད་པར་བྱ་བ་ལ། ཀླད་དོན་དང་།
གཞུང་དོན་དང་། མཇུག་དོན་གསུམ་ལས། དང་པོ་ལ། ཕྱག་འཚལ་བ། རྩོམ་པར་
དམ་བཅའ་བ་དང་གཉིས་ལས། དང་པོ་ནི། གཞི་མཐའ་བྲལ་མཉམ་པ་ཉིད་ཀྱི་དོན་
ཚུལ་བཞིན་དུ་མཐོང་བའི་ལྟ་བ་རང་བྱུང་གི་ཡེ་ཤེས་ནི་མཐར་འཛིན་གྱི་དྲི་མ་དང་
བྲལ་བའི་འཇམ་པ་དང་། ལྟ་བས་ཐག་བཅད་པའི་དོན་ལ་བཏང་བཞག་མེད་པར་་་་
སྒོམ་པ་ནི་རང་བབས་ཡེ་གནས་དང་རང་བཞིན་འོད་གསལ་གྱི་ཞི་ལྷག་ཟུང་དུ་
འཇུག་པའི་དཔལ་དང་ལྡན་པ་དང་། གང་སྣང་གང་ཤར་ལ་དགག་སྒྲུབ་མེད་པ་་་་
སྒོམ་པ་ལ་རྩལ་སྦྱོང་བའི་སྤྱོད་པ་ནི་གཟུང་འཛིན་འཁོར་བའི་ཆོས་ལས་འདས་པས་
ན་ཡེ་ཤེས་དམ་པའི་བདག་ཉིད་ཡིན་པ་དང་། །སྤྱོད་པ་མཐར་ཕྱིན་པའི་འབྲས་བུ་ནི་
འཁོར་འདས་ལ་རེ་དོགས་དང་བྲལ་བས་ན་སེམས་དཔའ་རུ་བཞུགས་པའི་བདག་་་
ཉིད་ཅན་གྱི་དོན་ཁོང་དུ་ཆུབ་ཟིན་པའི་རྒྱལ་སྲས་ཟུར་ཕུད་ལྔ་པ་ཅན་ལ་གུས་པས་་་་
འདུད་བཞིན་རང་གིས་དེ་དག་ཉམས་སུ་ལེན་པ་ནི་དད་དང་ཤེས་རབ་ཟུང་དུ་
ཚོགས་པའི་ཕྱག་འཚལ་བ་ཡིན་ནོ། །གཉིས་པ་ནི། ལྟ་བས་ཐག་བཅད། སྒོམ་པས་
རྒྱུན་བསྐྱངས། སྤྱོད་པས་རྩལ་སྦྱངས་ནས་འབྲས་བུའི་བཙན་ས་ཟིན་ཏེ་མ་དག་
འཁྲུལ་བའི་སྣང་ཤེས་ཐམས་ཅད་ཁྲེག་གེར་ཆོད་པར་བྱེད་པའི་གནད་གྱི་གདམས་་་
པ་འདི་བཤད་པར་བྱའོ། །གཉིས་པ་ལ། ལྟ་བ་རི་བོ་ཅོག་གཞག་བཤད་པ། སྒོམ་པ་
ཛྙཱ་ན་སུ་ཏཱའི་མན་ངག་
པ་རྒྱ་མཚོ་ཅོག་གཞག་བཤད་པ། སྤྱོད་པ་སྣང་བ་ཅོག་གཞག་བཤད་པ། འབྲས་བུ་
རིག་པ་ཅོག་གཞག་བཤད་པ་དང་བཞི་ལས། དང་པོ་ལ། ལྟ་བའི་དོན་རྒྱས་པར་
བཀྲལ་བ་དང་། མཚན་བསྟན་ཏེ་མཇུག་བསྡུ་བ་དང་གཉིས་ལས། དང་པོ་ལ་ཆོས་
རྣམས་རང་བཞག་དབྱིངས་རིག་དང་འབྲེལ་བར་ཉམས་སུ་བླངས་ནས་ཆོས་ཐམས་
ཅད་ཟད་སར་སྐྱེལ་བའི་ལྟ་བ་བཤད་པ། དེའི་སྒོམ་པ་འཁྲུལ་བ་རང་དག་མཁས་་་་
འགྲོ་རྙི་ལས་བཏོན་པ་ལྟ་བུའི་སྟོང་པ་གཅིག་ཐོག་ཏུ་གཅིག་བཞག་པར་བཤད་པ།
གཉུག་མའི་གཤིས་སུ་བཙན་ས་བཟུང་བས་རྟོག་དཔྱོད་གྱིས་ཕན་གནོད་དང་བྲལ་་་་
བའི་སྤྱོད་པ་བཤད་པ། དེའི་འབྲས་བུ་དབྱིངས་དང་རིག་པ་འཕྲད་པ་རི་རྒྱལ་གྱི་རྩེ་་
མོར་ཕྱིན་པ་ལྟ་བུ་བཤད་པ་དང་བཞི་ལས། དང་པོ་ནི། ཡུལ་སྣང་གང་ཤར་ལ་་
དགག་སྒྲུབ་མེད་པར་རང་སར་བོར། འཛིན་པའི་ཤེས་པ་མ་བཅོས་རང་སར་
བཞག་པ་ནི་ཆོས་རྣམས་རང་སར་བཞག་པའི་མན་ངག་གོ །དེལྟར་བཞག་པ་དེ་ཡི་
གཤིས་ལ་རྟོག་དཔྱོད་མེད་པར་བབས་ཀྱིས་བལྟ་བར་བྱའོ། །དེ་ལྟར་བལྟས་ཚེ་
སེམས་ཀྱི་གནས་ལུགས་ནི་ཡོད་པ་འདི་ཡིན་དང་མེད་པ་དེ་ཡིན་གྱི་དམིགས་པའི་
གཏད་སོའི་ཡུལ་དང་བྲལ་བ་དབྱིངས་སྟོང་པ་ཉིད་དང་ཡུལ་ཅན་འཛིན་ཞེན་གྱི་རྣམ་
པ་གང་ཡང་མེད་པ་ལ་འོད་གསལ་བའི་རིག་པ་ཞེས་བརྗོད་པས་དབྱིངས་དང་རིག་
པ་དབྱེར་མེད་པའི་རང་བཞིན་མངོན་དུ་གྱུར་ཏེ་འཁོར་འདས་ལམ་གསུམ་གྱི་བསྡུས་
པའི་ཆོས་ཐམས་ཅད་ཡེ་སྟོང་རྩ་བྲལ་ཆེན་པོའི་ཀློང་དུ་ཟད་སར་འཁྱོལ་བའོ། །
གཉིས་པ་ནི། དེ་ལྟར་སྟོང་གསལ་ཐ་མི་དད་པའི་གནས་ལུགས་བརྗོད་པ་དང་བྲལ་
བའི་དེཁོ་ན་ཉིད་ཡུལ་མེད་རང་གསལ་གྱི་ཚུལ་དུ་ཉམས་སུ་མྱོང་བ་ཡི་རང་གདངས་
འགག་པ་མེད་པ་འདབ་ཆགས་རྙི་ལས་ཐར་ཚེ་ཐག་ཐོགས་མེད་པར་མཁའ་
དབྱིངས་སུ་འཕུར་བ་ལྟར་ཕྱི་ཆོས་ཅན་གྱི་སྣང་བ་བདེན་མེད་སྒྱུ་མའི་རང་བཞིན་དུ་་
རྟོགས་ ནང་རྟོག་ཚོགས་ཀྱི་སྣང་བ་འདི་ཡིན་གྱི་ངོས་གཟུང་མེད་པར་བར་སྣང་སྟོང་
པའི་དབྱིངས་ལྟར་རྟོགས། གསང་བ་རིག་སྟོང་དོན་གྱི་ཡེ་ཤེས་རྗེན་ལ་བུད་དེ་
འབྲས་སྣེའུ་དང་བྲལ་བ་ལྟར་གྱུར་པ་འདི་ནི་སྟོང་པ་གཅིག་ཐོག་ཏུ་གཅིག་བཞག་་་་་
g
བ 46 -
- 47 -



ས
པའོ༑ །གསུམ་པ་ནི། དེའི་དགོངས་པ་ཁམས་གསུམ་ཡོངས་གྲོལ་དུ་ཤར་དེ་སྣང་་་
སྲིད་འཁོར་འདས་ཀྱི་ཆོས་ཐམས་ཅད་དང་པོ་འཁྲུལ་མ་མྱོང་། ད་ལྟ་འཁྲུལ་བ་ལ་མི་
གནས༑ མཐར་འཁྲུལ་མི་སྲིད་པ་རྣལ་མ་གཤིས་ཀྱི་བབས་ལ་ཐག་ཆོད་པ་མེ་ལོང་
དུ་གཟུགས་བརྙན་མཐོང་བ་བཞིན་ཆོས་ཀུན་རང་ས་ན་གྲོལ་འདུག་པའི་ངང་དུ་
བཙན་ས་བཟུང་ནས་རྟོག་དཔྱོད་ཀྱི་གཡོ་བ་མེད་པར་འཇོག་པ་ཡིན་པས་ན་རྩོལ་་
བཅས་ཀྱི་སྤྱོད་པ་ལས་ཁྱད་པར་དུ་འཕགས་པ་ཡིན་ནོ། །བཞི་པ་ནི། དེ་ལྟར་རྟོགས་
ཐོག་ཏུ་བཞག་པས་སྒྲ་དང་རྟོག་པས་
་པས་བསམ་གྱིས་མི་ཁྱབ་པའི་ཆོས་ཉིད་སྟོང་པ་ཆེན་
པོའི་དོན་དང་དབྱེར་མེད་པའི་རང་བཞིན་འོད་གསལ་བའི་བདག་ཉིད་ཅན་གྱི་ལྷག་
མཐོང་གི་རྩལ་རྫོགས་ནས་གཟུང་འཛིན་འཁྲུལ་བའི་ཆོས་ཐམས་ཅད་ཆུའི་རྙོགས་པ་
དྭངས་པ་ལྟར་མཐོང་སྟེ། འཁྲུལ་བ་གཞི་མེད་པར་རྟོགས་པས་འཁོར་བ་སྤང་མི་
དགོས་པས་བློ་བདེ། ཆོས་ལ་ངོ་བོ་མེད་པར་མཐོང་བས་གྲུབ་མཐའི་ཞེན་པ་ཞིག་
པས་བློ་བདེ། རིག་པ་རང་ངོ་ཤེས་ཏེ་ཐ་སྙད་ཀྱི་ཚིག་ལ་གདེང་འཆའ་མི་དགོས་པས་
བློ་བདེ་བ་གསུམ་ཤར་ཏེ་རི་རྒྱལ་གྱི་རྩེ་ནས་དམའ་བའི་ལུང་ཁུང་གསལ་བར་མཐོང་
བ་ལྟར་དབྱིངས་རིག་དབྱེར་མེད་པའི་དོན་ཡིད་དཔྱོད་ལ་རག་མ་ལས་པར་མངོན་་་
སུམ་མཐོང་བ་ཡིན་ནོ། །གཉིས་པ་ནི། ཅོག་གཞག་གི་ལྟ་བ་དེ་ནི་རི་རབ་བཞིན་་་
རྐྱེན་གང་གིས་ཀྱང་བསྐྱོད་དུ་མེད་པས་ན་རི་བོ་ཅོག་གཞུག་ཅེས་མཚན་དུ་བཏགས་
པ་ཡིན་ནོ། །གཉིས་པ་ལ། སྒོམ་པའི་དོན་རྒྱས་པར་བཀྲལ་བ་དང་། མཚན་བསྟན་
ཏེ་མཇུག་བསྡུ་བ་དང་གཉིས་ལས། དང་པོ་ལ། བློ་དངོས་གཉིས་གཅིག་ཏུ་དྲིལ་ལ་་
འཇོག་པའི་ལྟ་བ་བཤད་པ། དྲན་པ་རྗེས་མེད་མཁའ་ལ་བྱ་འཕུར་བ་ལྟ་བུའི་བསམ་
པ་གཅིག་ཐོག་ཏུ་གཅིག་བཞག་པའི་སྒོམ་པ་བཤད་པ། སེམས་གནས་ཤིང་ཚད་
ཟིན་པ་རྔོན་པས་རི་དྭགས་རྒྱས་བཟུང་བ་ལྟ་བུའི་སེམས་རང་སར་བཞག་པའི་སྤྱོད་་
པ་བཤད་པ། བསམ་པ་ཐམས་ཅད་གཞི་ལ་ཐིམ་པ་རྒྱ་མཚོ་རླུང་གིས་མ་བསྐྱོད་པ་ལྟ་
བུའི་འབྲས་བུ་བཤད་པ་དང་བཞི་ལས། དང་པོ་ནི། རིག་པའི་ངོ་བོ་རྟོགས་ཐོག་དེ་་
རུ་བཅོས་བསླད་མེད་པ་ཡི་བབས་སུ་བཞག་པས་སྤྲོས་པ་དང་བྲལ་བའི་དོན་ལ་
བན
ཛྙཱ་ན་སུ་ཏྲའི་མན་ངག
གནས་ཀྱང་གསལ་ཆ་འགག་པ་མེད་བཞིན་དུ་རྟོག་ཚོགས་ཡུལ་རྗེས་སུ་མ་འབྲངས་
བར་བློ་རང་སར་བཞག་པས་དངོས་པོ་ཡེ་ནས་འབྲེལ་བས་བློ་དངོས་གཅིག་ཏུ་དྲིལ་
བ་ཡིན་ནོ། །གཉིས་པ་ལ་གསུམ། ལྷ་དང་མིའི་སེམས་འཛིན། བྱང་ཆུབ་སེམས་
དཔའི་བསམ་གཏན། བདེ་བར་གཤེགས་པའི་དགོངས་པའོ། །དང་པོ་ནི། སེམས་་་
ང་བབས་སུ་བཞག་པའི་དོན་དེ་རྟོག་བཅས་ཀྱིས་འདི་དང་འདིའོ་ཞེས་བསྒོམ་་་་
མེད་ལ་སེམས་དམིགས་པ་ལ་རྩེ་གཅིག་ཏུ་འཇོག་པས་ན་ཡེང་བ་མེད་པ་སྟེ་མདོར་
ན་ཞི་གནས་ཀྱི་ངང་སྐྱོང་བ་ཡིན་ནོ། །དེ་ལྟ་བུའི་ལམ་དངོས་གཞི་དེ་རྒྱུད་ལ་སྐྱེ་བའི་
ཐབས་རྣམ་པ་བདུན་སྟེ། དང་པོ་ནི། སྣ་རྩེར་ཨདཀར་པོ་ཞིག་བསམས་པ་རླུང་
གཏོང་དུས་ཕར་རྒྱང་དུ་སོང་། རྔུབ་དུས་ཚུར་འོང་བ་ལ་དམིགས་པ་གཟུང་ངོ༌། །
གཉིས་པ་ནི། ལུས་སེམས་ཁོང་ཀློད་ལ་གློ་བུར་དུ་ཕཊ་དྲག་པོ་བརྗོད་པས་ཤེས་པ་་་
ཧད་དེ་བ་གཏད་སོ་མེད་པ་ཞིག་ཤར་བའི་ངང་སྐྱོང་། ཡང་རྟོག་པ་འཕྲོ་ན་དེ་ལྟར་
ཡང་ཡང་བྱ། གསུམ་པ་ནི། དེ་ལྟར་ཧ་བརྗོད་ལ་བསྒོམ། བཞི་པ་ནི། རི་རྩེ་སོགས་་
མཐོ་བའི་སར་མགོ་ལུས་ཁམས་ཀྱིས་ཐུབ་ཐང་དང་བསྟུན་རིམ་བཞིན་ཇེ་དྲག་ཏུ་
ཉིན་གསུམ་བཞིར་བསྒྲིལ་བས་སྣང་བ་ཁྲལ་མ་ཁྲོལ་དུ་འཆར་བ་དེའི་ངང་ལ་མི་རྟོག་
པར་བསྒོམ། འདི་དུས་རླུང་བཟུང་ལ་ལྟེ་བར་རཾ་དམར་པོ་ལ་སེམས་གཟུང་། རླུང་ལ་
སྨན་པའི་ཟས་བསྟེན་ནོ། །ལྔ་པ་ནི། རླུང་གི་འབྱིན་རྔུབ་དང་བསྟུན་ཏེ་ཧཱུྃ་ཡིག་འགྲོ་་
འོང་ལ་སེམས་གཏད། སྐབས་སུ་རྣམ་རྟོག་དེས་ཀྱང་འཕྲོ་ན་ཧཱུཾ་ངར་དང་ལྡན་པ་་
བརྗོད༑ རྟོག་པ་རང་ཞིར་སོང་དུས་ཧཱུྃ་གི་དམིགས་པ་ཡང་བོར་ལ་བསྒོམ་མོ། །དྲུག་
པ་ནི། གཟུགས་སྒྲ་དྲི་རོ་སོགས་ཕྱི་ནང་གི་ཆོས་ཐམས་ཅད་ལ་རིམ་བཞིན་དམིགས་
པ་སྤྲོས་ལ་གཅིག་དུ་བྲལ་སོགས་སུ་བསྒོམས་ལ་མཐར་ཅི་ཡང་མ་རྙེད་པའི་ངང་ལ་་་
བཞག་པའི་འཕྲོ་མཐུད་ལ་བསྒོམ་མོ། །བདུན་པ་ནི། གང་སྣང་གང་ཤར་ཐམས་ཅད་
མེ་ལོང་ལ་ཧས་བཏབ་པ་ཡལ་བ་ལྟར་སྐད་ཅིག་ལ་བདེན་མེད་དུ་ཁྲལ་ཁྲོལ་
བསྒོམས་ལ་རྗེས་སུ་དེའི་ངང་ལ་བསྒོམ་མོ། །གཉིས་པ་ནི། ཞི་ལྷག་ཟུང་འཇུག་གི་
དོན་རྒྱུད་ལ་སྐྱེས་ནས། སྣང་བ་གང་ཤར་ལ་དགག་སྒྲུབ་མེད་ཅིང་། འཛིན་པ་གང་
pcg@g
བ 48 -
- 49 -



ས
ཛྙཱ་ན་སུ་ཏྲའི་མན་ངག
བ་
བྱུང་ལ་རྟོག་དཔྱོད་མི་གཞུག་པར་ཏིང་ངེ་འཛིན་གྱི་ངང་དུ་གནས་པས་ས་བཅུ་ལམ་
ལྔའི་ཡོན་ཏན་ངང་གིས་འབྱུང་བར་བྱེད་པའོ། །གསུམ་པ་ནི། དེ་ལ་བརྟན་པ་ཐོབ་་་
སྟེ་རྣལ་མ་རང་གི་དོན་མངོན་དུ་གྱུར་ཏེ་དུས་དང་རྐྱེན་ལ་མི་ལྟོས་པར་རྟག་ཏུ་མཉམ་
གཞག་ཆུ་བོའི་རྒྱུན་ལྟར་བར་མ་ཆད་དུ་འབྱུང་བའོ། །སྒོམ་དེ་གསུམ་ནི་བསམ་
གཏན་ལ་དང་པོར་ཞུགས་པ་དང་། བར་དུ་ཅུང་ཟད་བརྟན་པ་དང་། མཐར་ཆོས་་་་
ཉིད་ཀྱི་བབས་དང་མཐུན་པར་མཉམ་གཞག་བར་མ་ཆད་དུ་ལྷུག་པར་འབྱུང་སྟེ་དྲན་
བསམ་རྗེས་མེད་ནམ་མཁར་བྱ་འཕུར་བ་ལྟར་གྱུར་ཏེ་བསམ་པ་རང་གི་ཆོས་ཉིད་ཀྱི་
སྟེང་དུ་རང་བཞག་པ་ཡིན་ནོ། །སྒོམ་པ་དེའི་གྲོགས་སུ། ཟས། གོས། རྨི་ལམ།
བག་ཆགས་ཀྱི་ཞེན་པ་བཅད་པ་བཞི་ལས། དང་པོ་ནི། སྔ་དྲོའི་དུས་སུ་རླུང་རོ་
གསུམ་བུས་ལ། སྣང་བ་ཐམས་ཅད་ནམ་མཁར་བསམས་ལ་རླུང་ནང་དུ་འཇུག་དུས་
སྔོ་མེ་རེ་རེ་བྱུང་ནས་ལུས་ནང་གང་བར་བསམས་ལསྟེང་འོག་གི་རླུང་ཁ་སྦྱར་དུ་
བཟུང་བས་ཟས་ཀྱི་ཞེན་པ་ཆོད་དོ། །གཉིས་པ་ནི། དྲང་སྲོང་གི་འདུག་སྟངས་བྱས་་་
ལ༑ ལྟེ་བར་རཾ་ལས་མེ་ཕྲ་མོ་ལས་ཇེ་ཆེར་འབར་ཏེ་ལུས་ནང་གང་བར་བསམས་ལ་
རླུང་ཐུབ་ཐང་ལྟེ་བར་བཟུང་བས་གོས་ཀྱི་ཞེན་པ་ཆོད་དོ། །གསུམ་པ་ནི། ཉིན་པར་
སྣང་བ་གང་ཤར་རྨི་ལམ་ཡིན་ནོ་སྙམ་པའི་འདུན་པ་དང༌། གཉིད་ཁར་རྨི་ལམ་་་
ཤེས་པར་བྱ་དགོས་སྙམ་པའི་རྩོལ་བ་དྲག་ཏུ་བསྐྱེད་ལ་སྙིང་ཁར་འོད་ཀྱི་གོང་བུ་ལ་་་
སེམས་བཟུང་སྟེ་གཉིད་པས་རྨི་ལམ་ངོ་ཤེས་དུས་ཆོས་ཀུན་ཀྱང་རྨི་ལམ་ལྟར་བདེན་
པར་མ་གྲུབ་པའི་དོན་བསྒོམ། རྨི་ལམ་གྱི་སྣང་བ་རྣམས་ལྷ་དང་ཞིང་ཁམས་སོགས་
སུ་བསྒོམས་ལ་བསྒྱུར། ཁྱད་པར་གསལ་སྟོང་མཐའ་དབུས་དང་བྲལ་བའི་རིག་པ་་་
བླ་མས་ངོ་སྤྲད་པའི་ངང་དུ་མཉམ་པར་བཞག་པས་རྨི་ལམ་རིང་ཟད་དུ་གྱུར་པར་་་
བྱའོ༑ ༑བཞི་པ་ནི། སྣང་བ་དང་རྟོག་པ་གང་ཤར་ལ་དགག་སྒྲུབ་མི་བྱེད་པར་ཤར་་་
ཐོག་དེར་ཅེར་གྱིས་ཀློད་ལ་ཤར་གྲོལ་གྱི་རྩལ་སྦྱང་བར་བྱའོ། །གསུམ་པ་ནི། དེ་
འདྲའི་སྒོམ་པ་དེ་ཀློང་དུ་གྱུར་ཏེ་ལུས་ངག་གིས་བྱ་རྩོལ་དང་སེམས་ཀྱིའཆིང་བས་མ་
བསླད་པའམ་གཡོ་མི་ནུས་པར་སེམས་ལ་བརྟན་ཆ་ཐོབ་པ་རི་དྭགས་རྙིས་བཟུང་བ་
ལྟར་གྱུར་པ་ཡིན་ནོ། །བཞི་པ་ནི། དེ་ཚེ་ཆོས་ཉིད་བབས་ཀྱི་བསམ་གཏན་མཐར་
ཕྱིན་པར་གྱུར་ཏེ་སྣང་ཡུལ་གྱིས་བསྡུས་པའི་ཆོ་
ངོ་ཆོས་ཐམས་ཅད་མ་སྤངས་གཞི་ཐིམ་ལ་
སོང་བའི་རྣལ་འབྱོར་ནི་ནམ་མཁའི་དཀྱིལ་ལྟ་བུ། ལུས་བདེ་བ། ངག་གསལ་བ།
སེམས་མི་རྟོག་པའི་ཉམས་འབད་མེད་དུ་འཁྲུངས་ཏེ་ཡེ་བདེ་ཆོས་ཉིད་ཀྱི་འཁོར་ལོ་
ལ་བློ་བདེ་ཆུ་བོའི་རྒྱུན་བཞིན་གནས་པས། བབ་བདེ་ཡེ་ཤེས་ཀྱི་དགོངས་པ་ཐེག་་་་
པའི་རྒྱལ་པོར་ཏེ་འདིར་བཤད་པའི་ལམ་རྟགས་རྫོགས་ཏེ་བཅོས་བསླད་རེ་དོགས་་་་
མེད་པའི་ངང་ལ་གནས་པ་རྒྱ་མཚོ་རླུང་གིས་མ་བསྐྱོད་པ་ལྟ་བུའི་ཚད་མཐར་སོན་པ་
ཡིན་ནོ། །གཉིས་པ་ནི། གསལ་བྱེད་མིག་གི་དབང་པོ་འབྱེད་འཛུམ་གྱི་བྱེད་རྩོལ་
སྤངས་ཏེ་བར་སྣང་རྟེན་མེད་ལ་གཏད་དེ་ཉམས་སུ་ལེན་པས་ན་སྒོམ་པ་འདིའི་མིང་་་
ལ་རྒྱ་མཚོ་ཅོག་གཞུག་ཅེས་བྱ་བ་ཡིན་ནོ། །གསུམ་པ་ལ་སྤྱོད་པའི་དོན་རྒྱས་པར་་་་
བཀྲལ་བ་དང་། མཚན་སྨོས་ཏེ་མཇུག་བསྡུ་བ་དང་གཉིས་ལས་ དང་པོ་ལ། སྣང་་་
བ་རང་བཞག་སྟོང་པ་དང་འབྲེལ་བ་ལ་ཅེར་བཞག་གི་ལྟ་བ་བཤད་པ་དང་། ཝ་་་
པོ་རྗེས་མེད་ཆུའི་རི་མོ་ལྟ་བུའི་སྣང་བ་གཅིག་ཐོག་ཏུ་གཅིག་བཞག་པའི་སྒོམ་པ་
བཤད་པ། སྣང་བ་སྤྱོད་ཅིང་བསྒྱུར་ནུས་པ་ཆང་དང་ར་རོ་བ་ལྟ་བུའི་འབྱུང་བ་ལྔ་་་
རང་སར་བཞག་པའི་སྤྱོད་པ་བཤད་པ། སྣང་བ་རང་གྲོལ་བ་གཟུ་བོའི་བློ་ཅན་ལྷ་་་
ཁང་དུ་ཕྱིན་པ་ལྟ་བུའི་འབྲས་བུ་བཤད་པ་དང་བཞི་ལས། དང་པོ་ནི། དེ་ལྟར་སྟོང་་་
གསལ་དབྱེར་མེད་པའི་ཀློང་དུ་འཛིན་ཞེན་མེད་པར་བཞག་ཚེ་ནང་དུ་ནི་དགེ་སྡིག་
ལུང་མ་བསྟན་གྱིས་བསྡུས་པའི་སྣ་ཚོགས་པའི་རྣམ་རྟོག་རྒྱུ་བ་དང༌། བདེ་གསལ་མི་
རྟོག་པའི་ཉམས་གང་ཤར་ཡང་བདེན་འཛིན་དང་མཚན་མར་ཞེན་པ་སྤང་། ཕྱི་རོལ་
དུ་ཡིད་དུ་འོང་མི་འོང་གི་སྣང་བ་ཅི་ཤར་ཡང༌། ལུས་སེམས་ལ་མི་འཕྲོད་པ་ཕར་
དགག་པ་དང་འཕྲོད་པ་ཚུར་སྒྲུབ་པ་ལྟ་བུའི་འདོར་ལེན་གྱི་སྤྲོས་པ་མེད་པར་རང་
སར་བོར་ལ་གང་སྣང་གི་སྟེང་དུ་ཙེན་གྱིས་གློད་ལ་ཡེ་སྟོང་ཟང་ཐལ་རིག་པའི་ངར་་་
བསྐྱེད་ལ་ཉམས་སུ་བླང་ངོ༌། །གཉིས་པ་ནི། སྣང་ཤེས་གང་ཤར་གྱི་ངོ་ལ་ཅེར་གྱིས་
བལྟས་ཏེ་གཤིས་མཉམ་པ་ཉིད་ཀྱི་རང་བབས་མུ་བརྗེད་པའི་ངང་དུ་གློད་པ
gpg
gegs
- 51 -
- 50 -



ས
འཁྲུལ་སྣང་གང་གིས་ཀྱང་གནོད་མི་ནུས་པར་ཐམས་ཅད་རྗེས་མེད་རང་དག་ཆུ་་་
རི་མོ་ལྟར་འགྱུར་བ་ཡིན་ནོ། །དེ་ནི་སྣང་བའི་སྟེང་དུ་བློ་རྩེན་གྱིས་བཞག་ལ་རིག་
པའི་རྩལ་སྦྱོང་བས་ན་སྣང་བ་གཅིག་ཐོག་ཏུ་གཅིག་བཞག་པ་ཞེས་བྱའོ། །སྤྱོད་པ་དེ་
ཉིད་ཀྱི་གྲོགས་སུ་རྗེས་ཐོབ་ཀྱི་སྐབས་སུའང་རང་གི་བློ་ཚོད་དང་བསྟུན་ལ་སྤྱོད་པའི་
རིམ་པ་རྣམས་ལ་རིམ་གྱིས་བསླབ་པར་བྱ་སྟེ། དེ་ཡང་འདི་ལྟར་དང་པོ་ཐོས་བསམ་
གྱི་དོན་ལ་སྦྱར་ཏེ་ཟབ་མོའི་གནད་ལ་ཐེ་ཚོམ་བཅད་པ་ཐི་བྱ་ལྟ་བུའི་སྤྱོད་པ་དང་།
དགེ་སྡིག་ལ་བླང་དོར་བྱས་ཏེ་འཁོར་བ་ལས་བློ་ལྡོག་པར་བྱེད་པ་བུང་བ་ལྟ་བུའི་
སྤྱོད་པ་སྤྱད། བར་དུ་སྤྲང་པོའམ་རི་དྭགས་ལྟར་རྒྱུས་མེད་ཀྱི་ཡུལ་ལམ་དབེན་པར་
སོང་ལ་ཆོས་བརྒྱད་མགོ་སྙོམས་ཀྱི་སྤྱོད་པ་དང་དུ་བླངས་ཏེ་སུ་དང་ཡང་འབྲེལ་་་་་སས་
འདྲིས་མེད་པར་ལྐུགས་པ་ལྟར་བྱས་ལ་ཉམས་སུ་བླང་། མཐར་སྣང་བ་གང་ཤར་ལ་
ཞེན་པ་མེད་པར་བརྟུལ་ཞུགས་ཀྱི་སྤྱོད་པ་སྨྱོན་པ་ལྟ་བུ་དང་། གཙང་བཙོག་མེད་པ་
ཁྱི་ཕག་ལྟར་རློམ་མེད་དུ་སྤྱད་པས་གཏད་མེད་བྱུང་རྒྱལ་གྱི་སྤྱོད་པའི་ས་ཟིན་ཏེ་སྣང་
བ་ཐམས་ཅད་གྲོགས་སུ་འཆར་རོ། །དེ་ནས་འབྱུང་བཞི་ལ་རང་དབང་འབྱོར།
གཞན་གྱི་མ་དད་པ་བསྒྱུར་ནུས། བསད་པ་གསོ་ཐུབ་དུས། ཞེན་པའི་འཁྲིས་བད་་་
ལ་ཉལ་གཅོད་ཕྱིར་ཚོང་འདུས་ལ་སོགས་པར་ཡང་རིག་པ་བརྟུལ་ཞུགས་ཀྱི་སྤྱོད་པ
བྱས་པས་ནང་གི་འཛིན་པ་ཆོད་པ་དང་། ཕྱིའི་སྣང་བ་ལ་དབང་འབྱོར་བ་དུས་མཉམ་
དུ་འོང་ངོ༌། །གསུམ་པ་ནི། བསྒོམ་པ་ལ་བོགས་ཐོན་ཏེ་སྣང་ཤེས་གང་ཤར་གྱིས་
ཕན་གནོད་དང་བྲལ་བ་ཐམས་ཅད་མིག་འཕྲུལ་བཞིན་གཞན་དང་གཞན་དུ་བསྒྱུར་
བར་ནུས་པ་སྒྱུ་མའི་བཀོད་པ་ལྟ་བུ་སྣང་བར་བྱེད་པའམ་ཆང་ལ་ར་རོ་བར་བྱེད་པའི་
ནུས་པ་ཡོད་པ་ལྟར་ཆོས་ཀུན་རང་གི་བཞེད་པ་བཞིན་སྤྲུལ་ནུས་པ་ཡིན་ནོ། །བཞི་་
པ་ནི། བཟང་ངན་གྱི་སྣང་བ་ལ་བླང་དོར་མི་དགོས་པར་ཐམས་ཅད་རྩིས་གདབ་
མེད་པ་ཆོས་ཉིད་ཡོངས་གྲོལ་དུ་ཤར་བ་གཟུ་བོའི་བློ་ཅན་ལྷ་ཁང་དུ་ཕྱིན་དུས་རྟེན་
དང་མཆོད་རྫས་གང་ཡོད་གསལ་བར་སྣང་བ་ལྟར་དུས་བཞི་ཆོས་ཉིད་དུ་གནས་ཏེ་་
རིག་པ་ཕྱོགས་ཡན་དུ་སོང་བས་དགོངས་པ་ཐུན་མཚམས་ལས་འདས་པའོ། །
g
ཛྙཱ་ན་སུ་ཏྲའི་མན་ངག
གཉིས་པ་ནི། སྣང་བ་གང་ཤར་ལ་དགག་སྒྲུབ་མེད་པར་མཉམ་གཞག་དང་བསྲེས་་་
ལ་ཅོག་གེར་བཞག་སྟེ་རྩལ་སྦྱོང་བར་བྱེད་པས་ན། སྤྱོད་པ་དེ་ཡི་མིང་ལ་སྣང་་་་
ཅོག་གཞག་ཅེས་བརྗོདཔ་ཡིན་ནོ། །བཞི་པ་འབྲས་བུའི་དོན་རྒྱས་པར་བཀྲལ་་་་་
དང་༑ མཚན་སྨོས་ཏེ་མཇུག་བསྡུ་བ་དང་གཉིས་ལས། དང་པོ་ལ། འཁྲུལ་བ་རང་
གྲོལ་དུ་བཞག་པའི་ལྟ་བ་བཤད་པ་དང་། དག་པ་ལྡོག་མེད་རིམས་ནད་བྱང་པ་ལྟ་་་
བུའི་རིག་པ་གཅིག་ཐོག་ཏུ་གཅིག་གྲོལ་བའི་སྒོམ་པ་བཤད་པ་དང་། འཁྲུལ་མ་ཐག་
ཏུ་གྲོལ་བ་སྦྲུལ་གྱི་མདུད་པ་ལྟ་བུའི་འཁྲུལ་མེད་རང་སར་བཞག་པའི་སྤྱོད་པ་བཤད་
པ་དང་། སྐུ་གསུམ་ཕྱིར་མི་ལྡོག་པ་བསེ་ཤིང་གི་འབྲས་བུ་ལྟ་བུའི་འབྲས་བུ་བཤད་
པ་དང་བཞི་ལས། དང་པོ་ནི། དེ་ལྟར་སྒོམ་པའི་བོགས་འདོན་སྤྱོད་པས་རྩལ་སྦྱང་་་་
བ་ལ་ནན་ཏན་དུ་གོམས་ནས་འཁྲུལ་བ་རང་བཞག་ཏུ་གྱུར་ཏེ་སྣང་བ་སྣོད་དང་སྲིད་
པ་བཅུད་ཀྱིས་བསྡུས་པའི་ཆོས་ཐམས་ཅད་མ་སྤངས་རང་སར་གྲོལ་བ་རིག་སྟོང་
མཐའ་བྲལ་ཐིག་ལེ་ཉག་གཅིག་པོ་དེ་ཡི་ངང་དུ་འུབ་ཀྱིས་རྫོགས་ཏེ་འཁྲུལ་བ་
དབྱིངས་སུ་དག་པ་གསེར་གླིང་དུ་ས་རྡོ་བཙལ་བས་མི་རྙེད་པ་ལྟར་ཡིན་ནོ། །གཉིས་
པ་ནི། སྐུ་གསུམ་དབྱེར་མེད་པའི་རིག་པ་དེ་ནིརྩོལ་བ་དང་ཆེད་དུ་སྒོམ་པ་མེད་
ནའང་དུས་ཐམས་ཅད་དུ་ཉི་མ་སྤྲིན་ལས་གྲོལ་བ་ལྟར་ལྷུན་གྱིས་གྲུབ་པའི་ཀློང་དུ་
གནས་པའམ་དེ་དོན་མངོན་སུམ་དུ་རྟོགས་པ་ཡིན་ལ་དེ་ལྟ་བུའི་ས་ནོན་ཚེ་སླར་
འཁྲུལ་རྟོག་སྐྱེ་མི་སྲིད་པ་ནི་རིམས་ནད་ལས་ཐར་བ་ལྟ་བུ་ཡིན། གཞིའི་རིག་པ་མ་་་
ལྟ་བུའི་སྟེང་དུ་ལམ་གྱི་རིག་པ་བུ་ལྟ་བུ་དེ་འཇོག་པས་ན་རིག་པ་གཅིག་ཐོག་ཏུ་
གཅིག་གྲོལ་བ་ཞེས་བྱའོ། །འདི་དུས་མི་འགྱུར་བ་གསུམ་གྱི་གནད་དང་ལྡན་པ་སྟེ།
རྒྱལ་པོ་དབང་ཆེ་བས་རྒྱལ་ས་ནོན་ཚེ་སྐྱེ་བོ་འཁོར་དུ་གཏོགས་པ་ཐམས་ཅད་འཁྲུག་
འཚེ་སོགས་ཀྱིས་མི་འགྱུར་བར་བདེ་བར་གནས་པ་ལྟར། རིག་པའི་རང་ས་ཟིན་
དུས་ཚོགས་བརྒྱད་ཡེ་དག་ལ་སོང་བའོ། །བཀའ་བློན་བཙོན་དུ་བཟུང་ན་རྒྱལ་་
པོའང་མི་འགྱུར་བར་ཉན་དགོས་པ་ལྟར། ཡིད་ཀྱི་འགྱུ་བ་ཆད་དུས་རིག་པའང་རང་
དབང་དུ་གྱུར་ཏེ་ངོ་བོ་ལ་གནས་པའོ། །འབངས་ཆམ་ལ་ཕབ་ན་རྒྱལ་པོའི་ཅི་བགོ་བ་
g gg
*@ཏི
- 53 -
• 52 -



ས
ཉན་དགོས་པ་ལྟར། སྒོ་ལྔའི་རྣམ་ཤེས་
ས་འཆར་གཞི་སྟོང་ཚེ་འཁོར་བ་མིང་མེད་དུ་
སྟོང་སྟེ་རིག་པའི་རང་གཤིས་རྗེན་ལ་བུད་པའོ། །འདི་ཉིད་ཉམས་སུ་ལེན་པའི་
ཐབས་ནི་ལས་དང་པོའི་དུས་ནས་ཡོད་དེ། རིག་པའི་རང་ངོ་རྗེན་ལ་བུད་པ་དང་
ཡིད་ཀྱི་འགྱུ་བ་གཡོ་མེད་དུ་འཇོག་པ་དང་སྒོ་ལྔ་ལྷུག་པར་འཆར་དུ་བཅུག་པ་རྣམས་
ཡིན་ནོ། །གསུམ་པ་ནི། གཞི་ལས་གཞི་སྣང་གང་ཤར་ཐམས་ཅད་རང་སྣང་དུ་ཤེས་
ཏེ་འཁྲུལ་ལོང་མེད་པར་རང་གྲོལ་དུ་སོང་བ་སྦྲུལ་གྱི་མདུད་པ་བྱེད་ལོང་མེད་པ་ལྟར་
ཡིན་པས་ན་རྩོལ་སྒྲུབ་ཀྱི་ཆེད་དུ་བྱ་བས་སྤང་བྱ་དང་བླང་བྱ་ཐམས་ཅད་ཟད་པ་་་་་
ཡིན་ལ། འདིར་འཁྲུལ་མ་ཐག་ཏུ་གྲོལ་ཞེས་པ་སྐད་ཅིག་དང་པོ་ལྟ་བུ་ལ་འཁྲུལ་་
ནས་གཉིས་པར་གྲོལ་བ་ལྟ་བུ་མིན་ཏེ་འཁྲུལ་ལོང་མེད་པར་ཤར་བ་དང་གྲོལ་་་་་
དུས་མཉམ་ལ་གོ་བར་བྱའོ། །བཞི་པ་ནི། དེ་ལྟར་གོམས་པ་མཐར་ཕྱིན་ཏེ་སྐུ་གསུམ་
གྱི་ཀློང་དུ་བཙན་ས་ཟིན་ཏེ་སླར་འཁོར་བར་སྐྱེ་མི་སྲིད་པ་བསེ་ཤིང་གི་འབྲས་བུ་
རྒྱུར་མི་ལྡོག་པ་ལྟར་ཡིན་པས་ན་མྱང་འདས་སླར་ཡང་འཐོབ་ཏུ་རེ་བ་མེད་པ་དང་
འཁོར་བར་སྐྱེ་བའི་དོགས་པ་མེད་པར་གདོད་མའི་རང་བཞིན་མངོན་དུ་གྱུར་ཏེ་
ནང་གསལ་གཞོན་ནུ་བུམ་སྐུའི་ཀློང་དུ་གཏན་སྲིད་ཟིན་ཏེ་གཞན་སྣང་དུ་ཡིད་བཞིན་
གྱི་ནོར་བུ་ལྟར་རྟོག་པ་མེད་བཞིན་དུ་གང་འདུལ་གྱི་རོལ་པ་དཔག་ཏུ་མེད་པ་སྤྲོས་་་་
ཏེ་འགྲོ་བ་མཐའ་དག་བྱང་ཆུབ་ཀྱི་ལམ་དུ་དཀྲི་བར་མཛད་པ་ཡིན་ནོ། །གཉིས་པ་་་
ནི༑ མ་དག་འཁྲུལ་བའི་སྣང་བ་དབྱིངས་སུ་དག་སྟེ་རིག་སྟོང་ཐིག་ལེ་ཉག་གཅིག་གི་
རང་ས་ཟིན་ཏེ་ཅོག་གེར་འཇོག་པས་ན། འབྲུས བུ་དེའི་མིང་ལ་རིག་པ་ཅོག་གཞུག་
ཅེས་བྱ་བ་ཡིན་ནོ། །གཞུང་འདི་འཆད་སྐབས་སུ་གོ་དགོས་པ་འདི་ཡོད་དེ། རྩ་བར་
རང་མིང་གིས་ཟིན་པའི་ལྟ་བ་ནི་རིག་སྟོང་དོན་གྱི་ཡེ་ཤེས་དང་པོར་ངོ་འཕྲོད་པའི་་་་
སྐབས་ཡིན་ཏེ། དཔེར་ན་མདོ་ལམ་གྱི་མཐོང་ལམ་ལྟ་བུ་ཡིན། སྒོམ་པ་ནི། དེའི་དོན་
ལ་གོམས་པར་བྱེད་པ་སྟེ་སྒོམ་ལམ་རྣམ་རྫོགས་སྦྱོར་བ་ལྟ་བུ་ཡིན། སྤྱོད་པ་ནི་སྒོམ་
པ་དེ་ལ་རྩལ་སྦྱོང་བ་སྟེ་མཐར་གྱིས་པའི་སྦྱོར་བ་ལྟ་བུ་ཡིན། འབྲས་བུ་ནི། སྦྱངས་
པ་མཐར་སོན་པ་སྟེ་མི་སློབ་པའི་ལམ་ལྟ་བུ་ཡིན། ནང་གསེས་སུ་རེ་རེ་ལ་ལྟ་སྒོམ་་་
ཛྙཱ་ན་སུ་ཏྲའི་མན་ངག་
སྤྱོད་འབྲས་བཞིར་དབྱེ་བ་ནི། རང་ངོ་ཤེས་པ་ལྟ་བ། རང་བབས་སུ་གནས་པ་སྒོམ་
པ༑ རང་གྲོལ་དུ་གྱུར་པ་སྤྱོད་པ། རང་ས་ཟིན་པ་འབྲས་བུ་སྟེ་ལྡོག་པའི་ཆ་ལ་སོ་་
སོར་བཏགས་པས་ན་རྣམ་པར་དག་པའི་ཉམས་ལེན་སྐད་ཅིག་གཅིག་ལའང་ཐམས་
ཅད་ཚང་བར་ཡོད་དོ། །འདི་བཞིན་མ་རྟོགས་ན་རེས་འགའ་ཐམས་ཅད་གཅིག་པ་་་
ལྟར་སྣང་། རེས་འགའ་ཐ་དད་ཡིན་པ་ལྟར་བཟུང་སྟེ་བློ་སོམ་ཉིའི་སྦུབས་སུ་
འཐུམས་ཏེ་རིག་འཛིན་གོང་མའི་མན་ངག་ཟབ་མོ་ལའང་ཡིད་མི་ཆེས་པ་ཡིན་པས།
དུས་ཀུན་ཏུ་ཤེས་རབ་ཀྱི་མིག་དང་དད་པའི་རྐང་བ་གཉིས་ཡ་མ་བྲལ་བར་ཐར་བའི་
ལམ་དུ་བགྲོད་པ་གལ་ཆེའོ། །མཇུག་དོན་ལ། བསྟན་བཅོས་ཀྱི་ཆེ་བ་བཤད་པ་དང་།
མཛད་བྱང་སྨོས་པ་གཉིས་ལས། དང་པོ་ནི། དེ་ལྟར་རི་བོ་ཅོག་གཞག རྒྱ་མཚོ་ཅོག་
གཞག སྣང་བ་ཅོག་གཞག རིག་པ་ཅོག་གཞག་བཞི་དང་ལྡན་པར་ཉམས་སུ་ལེན་
ཚུལ་གྱི་མན་ངག་འདི་ནི། ཀ་དག་ཁྲེགས་ཆོད་ཀྱི་དགོངས་པ་མཐུར་ཐུག་པ་སྟེ།
འདིར་བཤད་པ་ལྟ་བུའི་གནད་དང་ལྡན་པར་བསྒོམས་ན་ལོ་དང་ཟླ་བའི་ཡུན་ལ་་་་
ལྟོས་མི་དགོས་པར་ཡུད་ཙམ་གྱིས་གྲོལ་ཏེ་འཇམ་དཔལ་ཡེ་ཤེས་སེམས་དཔའ་
ཞེས་རྒྱལ་བ་ཐམས་ཅདཾ་ཀྱི་གསང་གསུམ་གྱི་ཡོན་ཏན་ཐམས་ཅད་གཅིག་ཏུ་འདུས་
པའི་དཔལ་དང་ལྡན་པའི་གོ་འཕང་མཆོག་ལ་དབང་འབྱོར་བར་འགྱུར་རོ། །གཉིས་
པ་ནི། ཆུ་སྦྲུལ་ཟླ་ཚེས་ལ་མི་ཕམ་འཇམ་དཔལ་དགྱེས་པའི་བློ་མཚོ་ལས་བྱུང་
བའོ༑ ༑ཞེས་སོ། །འདིར་སྨྲས་པ། འཇམ་མགོན་ཉིན་བྱེད་གསལ་བའི་འོད་སྣང་ལ།།
དད་པའི་འདབ་སྟོང་ལང་ཚོ་མངོན་ཕྱོགས་ཚེ། །ལེགས་བཤད་སྦྲང་རྩི་རོ་བརྒྱའི་
ཟས་མཆོག་འདི། །སྐལ་བཟང་རྐང་དྲུག་མཉེས་པའི་དཔལ་དུ་འཁྲུངས། །འདིར་་་
འབད་རྣམ་པར་དཀར་བའི་བསོད་ནམས་རྒྱུན། །མཁའ་མཉམ་འགྲོ་བ་ཡོངས་ལ་་་་
མཉམ་དུ་སྨིན། །ཀུན་ཀྱང་སྐུ་བཞིའི་གོ་འཕང་མཆོག་ཐོབ་སྟེ། །འཁོར་བའི་རྒྱ་མཚོ་
དོང་ནས་སྤྲུག་གྱུར་ཅིག །ལེགས་བཤད་འདི་ཡང་ཉི་ཟླའི་སྣང་བ་བཞིན། །གླིང་
བཞིའི་ཐ་གྲུ་ཀུན་ཏུ་ཡོངས་ཁྱབ་ཅིང་། །གདུལ་བྱའི་རེ་བ་ཡིད་བཞིན་སྐོང་ནུས་པ། །
བུམ་བཟང་དཔག་བསམ་ཤིང་དང་མཚུངས་པར་ཤོག །བདག་ནི་འཁོར་བར་འཁོར་
3gpg
ངs
- 55 -
-54 -



ཤྲཱི་སེང་ཧའི་མན་ངག
༧༧
བ་དེ་ཡི་ཚེ། །མི་ཕམ་རྒྱ་མཚོས་འབྲལ་མེད་རྗེས་འཛིན་ཅིང་། །བྱང་ཆུབ་ཐོབ་ཀྱང་་་
རིགས་བདག་ཉིད་གྱུར་པའི། །དཀྱིལ་འཁོར་བཀོད་པ་མངོན་དུ་སྣང་བར་ཤོག །
ཅེས་པ་འདི་ནི་དར་རྒྱས་ཀྱིས་བཏང་སྙོམས་སུ་འདུག་མ་བཅུག་སྟེ་རབ་བྱུང་རྒྱལ་པོའི་ཤིང
སྦྲུལ་ཟླ་བ་དྲུག་པའི་ཚེས་གཅིག་གི་ཉིན་རྒྱལ་ཕུར་འཛོམས་པའི་འགྲུབ་སྦྱོར་བཟང་པོ་དང
ལྡན་ཞིང་ལེགས་པའི་དགེ་མཚན་དུ་མ་ངོམ་པའི་དུས་ཀྱི་ཕྱི་དྲོའི་ཐུན་ལ་ངག་དབང་བློ་གྲོས་
མཚུངས་མེད་ཀྱིས་རྫོགས་པར་སྤེལ་བ་དགེ་ལེགས་འཕེལ། དགེའོ།། དགེའོ།། །།
དྷཱི༔ ཁྲེགས་ཆོད་གནད་ཀྱི་གདམས་པ་རིག་འཛིན་ཤྲཱི་སེང་
ཧའི་མན་ངག་གིས་བཀྲལ་བ་ཙིནྟ་མ་ཎིའི་མཛོད་
ཁང་ཞེས་བྱ་བ་བཞུགས་སོ། །
དྷཱི༔ ན་མོ་གུ་རུ་ཡེ། །མཚན་དཔེ་རི་དྭགས་གཞོན་ནུའི་རྟགས་འཆང་མཐོང་ན་མི་ས་
མཛེས་མེད་པའི་སྐུ། །ཡན་ལག་དྲུག་ཅུའི་འོད་སྣང་འབུམ་སྤྲོ་འགྲོ་ཀུན་མོས་བློར་་་་་
འཚམས་པའི་གསུང་། །མཁྱེན་བརྩེ་ནུས་པའི་དཀྱིལ་འཁོར་ཉ་གང་སྤངས་རྟོགས་མ་
ལུས་མཐར་སོན་ཐུགས། །ཐུབ་པའི་དབང་པོ་སྲིད་པའི་མིག་གཅིག་དེ་རིང་བདག་་་་
བློའི་མཁའ་ལ་རོལ། །བགྲང་ཡས་ཚོགས་ཟུང་དྲོད་ཀྱིས་བསྐྱེད་བསྲིངས་པ། །གང་
གི་གསུང་དབྱངས་དབྱར་རྔ་སྙན་པོའི་སྒྲ། །ཐར་འདོད་རྣ་བའི་བཅུད་དུ་ལྷུང་མ་ཐག།
སྙིང་གི་མུན་སེལ་ཤྲཱི་སེང་ཧ་རྒྱལ། །རིམ་དགུའི་ཆོས་ཚུལ་ཀེ་ལ་ཤ་ཡི་སྤོར། །དྲི་
བྲལ་ལུང་རིགས་བྱེ་བའི་ངར་སྐད་ཀྱིས། །རྒོལ་ངན་ཝ་སྐྱེས་ཀླད་པ་འགེམས་མཛད་
པ༑ ༑མི་ཕམ་སྨྲ་བའི་སེང་གེ་སྲིད་ན་མཛེས། །རིག་འཛིན་རྣམ་གཉིས་དགོངས་པའི་
ཆུ་གཏེར་ཕ་མཐའ་མི་མངོན་གཅིག་ཏུ་འཁྱིལ་བ་ལས་འོངས་པའི། །ཁྲེགས་ཆོད་་་་
གནད་ཀྱི་གདམས་པ་ཞེས་གྲགས་སྲིད་ཞིའི་དཔལ་ཡོན་དུས་གཅིག་སྩོལ་བའི་མ་ཎི་
ཀ ༑མན་ངག་དར་གྱིས་བྱི་དོར་ལེགས་བྱས་འཐད་ལྡན་ལུང་རིགས་རྒྱལ་མཚན་རྩེ་
ལ་མངའ་གསོལ་ཏེ། །རིས་མེད་འགྲོ་བའི་རེ་བ་སྐོང་ན་དཀར་ཕྱོགས་སྐྱོང་བ་ཡོངས་
ཀྱིས་དགེ་ལེགས་ཆར་དུ་ཕོབས། །དེ་ལ་འདིར་རྒྱལ་ཀུན་མཁྱེན་པའི་རང་གཟུགས་
རྗེ་བཙུན་བརྟན་པའི་འཁོར་ལོ་བསམ་བཞིན་བཤེས་གཉེན་གྱི་ཤ་ཚུགས་སུ་བསྒྱུར་་་
བ་ཀུན་མཁྱེན་མི་ཕམ་རྒྱ་མཚོ་ཞེས་མཚན་སྙན་སྤྲིན་གྱི་རོལ་མོས་ས་གསུམ་དུས་་་
གཅིག་ལ་འགེངས་པར་མཛད་པ་གང་གི་ཞལ་སྔ་ནས་བསྩལ་བའི་ཟབ་ཆོས་རྨད་དུ་
བྱུང་བ་ཐོས་པ་ཙམ་གྱིས་སྲིད་རྩ་ཧྲུལ་པོར་བྱེད་ནུས་པའི་ཁྲེགས་ཆོད་གནད་ཀྱི་་
གདམས་པ་འདི་ཉིད་རིག་འཛིན་ཤྲཱི་སིང་ཧའི་མན་ངག་བཞིན་མདོར་བསྡུས་སུ་་
- 56 -
- 57 -



དགྲོལ་བ་ལ། ཐོག་མར་དགེ་བ་ཀླད་ཀྱི་དོན་དང་། བར་དུ་དགེ་བ་གཞུང་གི་དོན།
ཐ་མར་དགེ་བ་མཇུག་གི་དོན་དང་གསུམ་ལས། དང་པོ་ལ། ཕྱག་འཚལ་བ་དང་།
བསྟན་བཅོས་
བཅོས་རྩོམ་པ་མཐར་ཕྱིན་པའི་མཐུན་རྐྱེན་རྩོམ་པར་དམ་བཅའ་བ་དང་
གཉིས་ལས། དང་པོ་ནི། འཁོར་འདས་ལམ་གསུམ་གྱིས་བསྡུས་པའི་ཆོས་ཀུན་ཀ་
དག་ཆོས་ཟད་ཆེན་པོའི་ཀློང་དུ་འུབ་ཆུབ་པ་སྟེ་མཐའ་བརྒྱད་སྤྲོས་པའི་གྲྭ་ཟུར་རྩུབ་་
མོ་དང་བྲལ་བའི་འཇམ་པའི་བདག་ཉིད་དུ་གནས་ལ། དེ་ལྟ་བུའི་གཞི་དབྱིངས་སྟོང་
པ་ཆེན་པོའི་བདག་ཉིད་དེ་ཡང་མུ་སྟེགས་པའི་གཞུང་ནས་བཤད་པའི་བསམ་གྱིས་་་
མི་ཁྱབ་པའི་བདག་བཞིན་སུས་ཀྱང་རྟོགས་གོམས་སུ་མི་རུང་བ་མིན་པར་དཔལ་་་་་
ལྡན་བླ་མའི་མན་ངག་གི་གནད་ལ་བརྟེན་ནས་བྱ་བྲལ་ཟང་ཐལ་རིག་བའི་རང་
གཤིས་རྗེན་ལ་བུད་དེ་གཟུང་འཛིན་ཉམས་ཀྱི་ཤུན་པ་དང་བྲལ་བཞིན་གསལ་སྟོང་་་
མཐའ་དབུས་དང་བྲལ་བའི་དོན་ལ་ཁོ་ཐག་ནང་ནས་ཆོད་པའི་ངང་དུ་གོམས་པས་་་་
ས་དང་ལམ་གྱི་ཡོན་ཏན་གྱི་དཔལ་ཕུན་སུམ་ཚོགས་པ་འབད་མེད་དུ་འཁྲུངས་ནས།
མཐར་ཡོངས་གྲོལ་མཉམ་པ་ཆེན་པོའི་རྩལ་རྫོགས་ཚེ་ཇི་ལྟ་ཇི་སྙེད་མཁྱེན་པའི་ཡེ་
ཤེས་མངོན་དུ་གྱུར་མ་ཐག་འཁྲུལ་བའི་སྣང་བ་མཐའ་དག་དབྱིངས་སུ་ནུབ་སྟེ་མི་
མཐུན་ཕྱོགས་ཀྱིས་བརྫི་བར་མི་ནུས་པའི་སེམས་དཔའ་རུ་གྱུར་པ་སྟེ་སྤངས་དང་
རྟོགས་པའི་མཛོད་འཆང་བའི་འབྲས་བུའི་རྒྱལ་ཐབས་ལ་དབང་བསྒྱུར་བ་ཡིན་ནོ། །
གཞི་ལམ་འབྲས་བུའི་དོན་དེ་རྣམས་ལྟ་སྒོམ་སྤྱོད་འབྲས་ཀྱིས་ཉམས་སུ་ལེན་པ་ནི་
དབང་རྣོན་ཤེས་རབ་ཀྱི་རྗེས་འབྲང་རྣམས་ཀྱི་འདུད་ཚུལ་ཡིན་ལ། དེ་ལྟ་བུའི་ལམ་
དང་འབྲས་བུའི་ཡོན་ཏན་མཐར་སོན་པ་གཞན་ངོར་སྣང་བའི་ལྷག་པའི་ལྷ་མཆོག་
རྗེ་བཙུན་འཇམ་པའི་རྡོ་རྗེ་ལ་སྒོ་གསུམ་གུས་པས་འདུད་པ་ནི། དབང་རྟུལ་དད་པའི་
རྗེས་འབྲང་གི་ཕྱག་འཚལ་ཚུལ་ཡིན་ནོ། །གཉིས་པ་ནི། ཆོས་ཀུན་ཀ་དག་ཆེན་པོའི་
བདག་ཉིད་དུ་ཐག་ཆོད་པའི་རང་བྱུང་ཡེ་ཤེས་མཆོག་གིས་སྐད་ཅིག་ཀྱང་མི་སྡོད་
པར་གཡོ་བའི་སེམས་ལ་ཅེར་གྱིས་བལྟས་ཚེ་ཟང་ཐལ་རིག་སྟོང་རྗེན་པའི་རང་ཞལ་
མངོན་དུ་གྱུར་ཏེ་རྟོག་ཚོགས་འཁྲུལ་པའི་སྣང་བ་ཐམས་ཅད་ཐད་ཀར་ཁྲེག་གེར་
%g
ཤྲཱི་སེང་ཧའི་མན་ངག
ཆོད་དེ་ཡོངས་གྲོལ་རང་གནས་དོན་གྱི་འབྲས་བུའི་གནད་མངོན་དུ་འགྱུར་བྱེད་ཀྱི་
གདམས་པ་ཟབ་མོ་འདིར་བཤད་པར་བྱ་ཞེས་དམ་བཅས་སོ། །དེ་ལྟར་མཆོད་
བརྗོད་དང་བརྩམ་པར་དམ་བཅའ་བ་རེ་རེས་ཀྱང་གཞུང་གི་ལུས་ཡོངས་རྫོགས་ཀྱི་ས་
དོན་མདོར་བསྡུས་སུ་བསྟན་པ་ཡིན་ནོ། །གཉིས་པ་གཞུང་དོན་ལ། ཆོས་ཟད་ཀ་
དག་ཆེན་པོར་ལ་བཟླ་བ། བྱ་བྲལ་ཟང་ཐལ་རྗེན་པར་འགག་བསྡམ་པ། ཡོངས་་་་
གྲོལ་མཉམ་པ་ཆེན་པོར་ཆིངས་སུ་བཅིང་བ་དང་གསུམ་ལས། དང་པོ་ནི། བཞི་་་
གསུམ་བྲལ་གྱི་རིག་པའི་རང་ངོ་ཐད་ཀར་འཇལ་བ་སྟེ། འདི་ལྟར་རང་གི་རྟོག་་
བཅས་ཀྱི་ཤེས་པ་གཉེན་པོ་དང་རྩོལ་བས་དྲག་ཏུ་བཟུང་བ་མིན་པར་མ་བཅོས་རང་
སར་རམ་རང་བབས་ཀྱི་ངང་དུ་དུས་གསུམ་ཡུལ་གྱི་རྗེས་སུ་མི་འབྲང་བར་རྩེ་གཅིག་
ཏུ་བཞག་སྟེ་མི་བསམ་པར་འདུག་པ་དེ་ཡི་གཤིས་སམ་གནས་ལུགས་ལ་བབས་
ཀྱིས་བལྟས་ཚེ་སེམས་ཀྱི་ངོ་བོ་འདི་ཡིན་དང་དེ་ཡིན་གྱི་དམིགས་པའི་གཏད་སོ་་་་
ཐམས་ཅད་དང་བྲལ་བ་ནམ་མཁའ་སྟོང་པའི་དབྱིངས་ལྟ་བུའི་དོན་མངོན་དུ་གྱུར་པ་
ནི༑ ཡེ་ཤེས་ཟང་ཐལ་གྱི་གཟེར་འཁོར་འདས་གཉིས་ཀྱི་བར་དུ་གདབ་པ་རྩྭ་དང་མེ་
འཕྲད་པ་ལྟ་བུ་ཞེས་བྱ་སྟེ། ལྟ་བ་དེའི་ངོར་སྣང་སྲིད་འཁོར་འདས་ཀྱི་རྣམ་པ་རུ་སྣང་
བ་ཐམས་ཅད་མེ་དཔུང་གི་དབུས་སུ་རྩྭ་ཕུང་སྐམ་པོ་མི་གནས་པ་ལྟར་མཁའ་མཉམ་
རྫོགས་པ་ཆེན་པོའི་ཀློང་དུ་མ་གྲོལ་བ་གང་ཡང་མེད་ཅིང་མཐར་འཛིན་གྱིས་གོས་་་་
འཆུག་ཏུ་བྱེད་མི་ནུས་པ་གཟེར་བུ་བཏབ་པ་ལྟ་བུ་ཡིན་པའི་ཕྱིར་ཏེ། འདི་ལྟར་ཕྱི་སྣ་
ཚོགས་སུ་སྣང་བའི་ཆོས་གཟུགས་སྒྲ་དྲི་རོ་རེག་བྱ་ཆོས་ཁམས་ཀྱིས་བསྡུས་པ་
ཐམས་ཅད་མེད་པ་གསལ་སྣང་གི་རིག་པའི་རང་སྣང་ཙམ་ལས་བདེན་པར་མ་གྲུབ་་
པ་སྒྱུ་མའི་དཔེ་བརྒྱད་དང་མགོ་མཉམ་པར་གཞི་མེད་རྩ་བ་དང་བྲལ་བ་ཡེ་ནས་ཡོད་
མ་མྱོང་། མེད་མ་མྱོང་། བདེན་རྫུན་བླང་དོར་སོགས་སྤྲོས་པའི་མཚན་མ་ཐམས་ཅད་
དང་བྲལ་བ་མཐའ་དང་དབུས་མེད་པ་རྒྱལ་ཡུམ་ཤེས་རབ་ཀྱི་ཕ་རོལ་ཏུ་ཕྱིན་པའི་་
དགོངས་པའི་གནད་ལ་ཕུ་ཐག་ནང་ནས་ཆོད་པ་སྟེ། ཀློང་དྲུག་པ་ལས། མཐའ་མེད་
དབུས་སུ་དམིགས་པ་མེད། །རྣམ་པ་མེད་ཅིང་ཡུལ་རྣམས་མེད། །ལྷ་མེད་སྔགས་་་་་
<ཉིg
མ་
- 58 -
-59 -



ཀྱང་ཡོད་མ་ཡིན། །ཆོས་མེད་བཏགས་པ་ཀུན་ལས་འདས། །ཞེས་སོ། །ནང་སེམས་
སུ་སྣང་བ་ཚོགས་བརྒྱད་སེམས་བྱུང་དང་བཅས་པ་ངོ་བོ་ངོས་གཟུང་གི་ཡུལ་ལ་་་་་
འདས་པ། སྐྱེ་འགག་གནས་པའི་མཐའ་དང་བྲལ་བ་ལྟ་སྒོམ་སྤྱོད་པའི་ཆོས་རྡུལ་་་་་
ཙམ་ཡང་མ་གྲུབ་པ་། བསལ་བཞག་བྲི་གང་དང་བྲལ་ཕྱིར་རྩོལ་བཅས་ཐེག་བརྒྱད་
ཀྱི་ལམ་རྣམས་གོལ་སར་ཐག་ཆོད་པ་སྟེ། རང་ཤར་ལས། ས་དང་ལམ་ལ་སྦྱང་ད་་་་
མེད༑ ༑ལྷ་ལ་མཆོད་པ་འབུལ་མི་དགོས། །དགེ་བ་བཅུ་ཡིས་བསྐྱབ་ཏུ་མེད། །སྡིག་
པས་དེ་ལ་གོས་མི་འགྱུར། །ཞེས་སོ། །གསང་བ་རིག་པ་རང་བྱུང་གི་ཡེ་ཤེས་ནམ་་་་
མཁའ་ལྟ་བུ་ལ་སྤང་བླང་རྩོལ་སྒྲུབ་ཀྱི་སྒྲོག་དང་བྲལ་བ་བར་མེད་ཧར་སངས་ཆེན་་་
པོ༑ ཀུན་བཟང་ཕྱལ་བ་ཆེན་པོ། རང་དག རང་ཡན། ཡེ་སངས། ཡེ་རྒྱས། ས་ལེ་་
ཧྲིག་གེ་ཝ་ལེ་བ་བརྡ་དང་ཚིག་གིས་མཚོན་པར་དཀའ་བའི་བདག་ཉིད་དེ། སེང་གེ་
རྩལ་རྫོགས་ལས། དགོངས་པ་རང་བྱུང་ཡེ་ཤེས་ནི། །རྟོགས་དང་མ་རྟོགས་མཐའ་
ལས་འདས། །ཡིན་མིན་བློ་ཡི་བྱ་བ་ཐོང་། །སྣང་དང་མི་སྣང་ཆོས་ཉིད་ཀྱང་། །ང་་་་
བྱེད་མཐར་ལྷུང་ཆོས་དང་བྲལ། །ཞེས་སོ། །དེ་ལྟ་བུའི་གནས་ལུགས་བརྗོད་པ་དང་
བྲལ་བ་ཆོས་ཀུན་གྱི་དེ་ཁོ་ན་ཉིད་ཀྱི་དོན། འཛིན་མེད་རང་བཞག་གི་ཚུགས་མ་ཤོར་
བཞིན་མངོན་སུམ་རྗེན་པར་མྱོང་བ་ཡི་རིག་གདངས་འགག་པ་མེད་པ་མཁའ་ལ་་་་
ཤར་བའི་འཇའ་ཚོན་བཞིན་རྣམ་ཀུན་མཆོག་ལྡན་གྱི་སྟོང་པ་ཉིད་དང་དབྱེར་མི་ཕྱེད་
པའི་གསལ་ཆ་འཕོ་འགྱུར་དང་བྲལ་བ་འདི་ནི། ལྟ་བ་གྲོལ་ཡན་གྱི་གཟེར་རྟག་ཆད་
གྱི་བར་དུ་གདབ་པ་བཞིན་དང་མེ་ལོང་འཕྲད་པ་ལྟ་བུ་ཡིན་ཏེ། མེ་ལོང་དྭངས་པ་
དང་ཉེ་བས་བཞིན་གྱི་གཟུགས་བརྙན་རྩོལ་མེད་དུ་འཆར་བ་ལྟར་ཡོད་མེད་ཕྱོགས་་་་
ཡན་དུ་ཤར་ཏེ་བཟང་ངན་དབྱེ་བསལ་མེད་པར་ཆོས་ཐམས་ཅད་རྒྱལ་མཆོག་ཀུན་་་་
ཏུ་བཟང་པོའམ་རིག་སྟོང་དོན་གྱི་ཡེ་ཤེས་ཀྱི་རང་བཞིན་དུ་རྟོགས་ཏེ་རྟག་ཆད་
ཕྱོགས་ཞེན་གྱི་སྤྲོས་པ་མ་སྤངས་རང་གྲོལ་དུ་གྱུར་པའི་ཕྱིར་ཏེ། ལྟ་བ་དེའི་དབང་དུ་
བྱས་ན་ནང་འཛིན་པར་སྣང་བ་དགེ་སྡིག་ལུང་མ་བསྟན་གྱི་རྟོག་ཚོགས་ཐམས་ཅད་
འཁྲུལ་མེད་ཡེ་གྲོལ་ཡེ་ཤེས་ཆེན་པོ་འབའ་ཞིག་སྟེ། ཆོས་ཀུན་གྱི་གནས་ལུགས་་་་་
gs
ཤྲཱི་སེང་ཧའི་མན་ངག
མཐར་ཐུག་པ་ཡུལ་མེད་རང་གསལ་དུ་འཇལ་བའི་ཡེ་ཤེས་ཀུན་གྱི་རྒྱལ་པོ་རིག་
སྟོང་མཉམ་ཉིད་དང་དབྱེར་མེད་པའི་ཕྱིར་ཏེ། ཐལ་འགྱུར་ལས། སྣང་བ་འཁྲུལ་་་་་
བའི་རང་བཞིན་འདི། །ཡེ་ཤེས་ཡིན་པར་སྔར་མ་མཐོང་། །རྟོག་བཅས་འཁྲུལ་་་་
གཞི་མེད་པས། །ཀུན་གཞི་ཆོས་སྐུ་ཆེན་པོར་རྟོགས། །ཞེས་སོ། །ཕྱི་ཡུལ་དུ་སྣང་བ་
ཐམས་ཅད་ངོ་བོ་གསལ་སྟོང་ཟུང་དུ་འཇུག་པའི་བདག་ཉིད་ལས་མ་འདས་པ་དང་།
རྣམ་པ་ཡེ་ཤེས་ཀྱི་རང་སྣང་རིག་པའི་རྒྱན་དུ་ཤར་བ་ཙམ་ཡིན་ཕྱིར་སྣང་གྲགས་་་་
རིག་གསུམ་ལྷ་སྔགས་ཆོས་ཉིད་ཀྱི་རོལ་བ་སྟེ། ཡི་གེ་མེད་པ་ལས། ཐམས་ཅད་
གནས་པ་འཁྲུལ་སྣང་ང་ཡི་ཐུགས། །ཐམས་ཅད་སྣང་བ་འཁྲུལ་སྣང་ང་ཡི་སྐུ། །
ཐམས་ཅད་འགགས་པ་འཁྲུལ་སྣང་ང་ཡི་གསུང་། །མཐོང་བ་མ་འགགས་ང་ཡི་
གཟུགས་ལྟར་སྣང་། །ཐོས་པ་མ་འགགས་ང་ཡི་སྒྲ་ལྟར་གྲགས། །ཞེས་སོ། །གསང་
བ་རིག་པ་རང་གི་བཞུགས་ཚུལ་ནི། ཆོས་ཡེ་ཟིན། སངས་ཡེ་རྒྱས། འཁོར་བ་ཡེ་་་
གྲོལ༑ ཉོན་མོངས་ཡེ་དག ཡེ་ཤེས་ཡེ་ཐོག་ཏུ་ཐག་ཆོད་དེ་བྱ་བྱེད་རྩོལ་སྒྲུབ་ཀྱི་ལམ་
ཐམས་ཅད་བྱིས་པའི་རྩེད་མོ་དང་འདྲ་བར་རྟོགས་པ་སྟེ། རིན་པོ་ཆེ་སྤུངས་པ་ལས།
མི་སྣང་ཡུལ་མེད་རྟོག་པ་ཡང་། །མ་བཅད་རང་ས་ཉིད་དུ་ཆོད། །འཁྲུལ་མ་མྱོང་བའི་
མ་རིག་རྩད། །མ་བརྟགས་ཡེ་ནས་ཆོད་ནས་འདུག །ཅེས་སོ། །དེ་ལྟར་མཐའ་བྲལ་
སྟོང་པ་ཆེན་པོ་ཆོས་དབྱིངས་མཉམ་པ་ཉིད་དེ་ཡི་རང་གི་རང་བཞིན་ལ་རྟོག་དཔྱོད་་་་
མེད་བཞིན་ཁོ་ཐག་ནང་ནས་ཆོད་པའི་ཡེ་ཤེས་དེ་ནི་ཆོས་ཀུན་གྱི་གནས་ལུགས་རྣལ་
མ་ནོར་འཁྲུལ་གྱི་སྒྲོ་སྐུར་དང་བྲལ་བ་རང་གཤིས་ཡེ་ཡིན་གྱི་བབས་བསྒྱུར་བཅོས་
སྤུ་ཙམ་ཡང་མ་བྱས་པ་ཉིད་ཡིན་པས་ན་དབྱིངས་སྤྲོས་པ་དང་བྲལ་བའི་ཆ་སྒྲ་དང་་་
རྟོག་པས་བསམ་གྱིས་མི་ཁྱབ་པ་དེ་ནི་གཞི་ལམ་འབྲས་བུའི་ཆོས་ཀུན་གྱི་དེ་ཁོ་ན་་་
ཉིད་མ་ནོར་བའི་དོན་ངོ་བོ་ཡེ་ནས་གནས་པའི་བསམ་གཏན་དང་། རྣམ་རྟོག་་་་་
སྦུབས་ལས་གྲོལ་བའི་རང་བཞིན་འོད་གསལ་བའི་ཆ་དེ་ནི་རྩོལ་མེད་རང་ཤར་གྱི་
ལྷག་མཐོང་སྟེ་འོད་གསལ་རྡོ་རྗེ་རྩེ་མོའི་རང་ལམ་ཐུན་མོང་མ་ཡིན་པའི་ཞི་ལྷག་་་་
ཟུང་དུ་འཇུག་པའི་ལྟ་བ་དེའི་ངོར་ཆོས་ཐམས་ཅད་ཡེ་ནས་མ་གྲོལ་བ་མེད་པར་གང་
- 60 -
- 61 -



༧
ཤར་ཆོས་ཉིད་ཀྱི་རོལ་པ་ཡེ་ནས་སངས་རྒྱས་སུ་རྟོགས་པས་རི་རྒྱལ་གྱི་རྩེར་ཕྱིན་་་་
པས་དམའ་བའི་ལུང་ཕྲན་རྣམས་མཐོང་བ་ལྟར་ཡིན་པས་ན་རི་བོ་ཅོག་གཞུག་གི་
དགོངས་པ་ཞེས་བྱའོ། །ཡང་ན་གསལ་སྟོང་ཟུང་དུ་འཇུག་པའི་ལྟ་བ་དེ་ནི་རི་རྒྱལ་་་
རླུང་གིས་བསྐྱོད་དུ་མེད་པ་ལྟར་རྣམ་རྟོག་དང་བྱེད་རྩོལ་གྱིས་བསྐྱོད་དུ་མེད་པས་ན་་་
རི་བོ་ཅོག་གཞག་ཅེས་བྱ་བ་ཡིན་པར་འདོད་དེ། ཡི་གེ་མེད་པ་ལས། རི་བོ་ཅོག་
གཞག་ལྟ་བ་གསང་བ་ཉིད། །ཐེ་ཚོམ་མ་ཡིན་འགྱུ་བ་ངང་གིས་མེད། །ནམ་མཁའ་་་
ཉིད་ཀྱི་ངང་ལ་རྣམ་པར་གསལ། །དོན་གྱི་ངོ་བོ་རིག་པ་དེ་ཉིད་ལ། །བྱས་པ་མ་ཡིན་
བྱེད་པ་ག་ལ་ཡོད། །ཅེས་སོ། །གཉིས་པ་བྱ་བྲལ་ཟང་ཐལ་རྗེན་པར་འགག་བསྡམ་
པ་ལ། སྒོམ་པ་དང་སྤྱོད་པ་གཉིས་ལས། དང་པོ་ནི། སེམས་ཀྱི་གནས་ལུགས་་
གསལ་སྟོང་དབྱེར་མེད་པའི་དོན་ལ་ལྟ་བས་ཐག་ཆོད་པ་དེ་ཡི་བབས་ལ་བར་མེད་་
ཆུ་བོའི་རྒྱུན་ལྟར་གནས་བཞིན་པ་ཡིན་དུ་ཆུག་ཀྱང་། ཅི་ཡང་བསྒོམ་དུ་མེད་དེ་སྣང་
བ་དང་སྟོང་པར་འཛིན་པ་ལ་སོགས་སྤྲོས་པའི་གཟེབ་ལས་གྲོལ་བའི་ཕྱིར་དང་།
ཡེང་བའང་མེད་དེ་རྣམ་རྟོག་ཡུལ་ཐོག་ཏུ་འཕྲོའང་རང་གསལ་རྗེན་པ་གསལ་རིག་་་་
ཏུ་ལྷག་གེ རང་ས་ན་གནས་ཀྱང་བར་མེད་དུ་ཧ་རེ། ངན་རྟོག་ཏུ་ཤར་ཡང་རང་་
སངས་སུ་རྗེན་ནེ། བཟང་རྟོག་ཏུ་ཤར་ཡང་མཐའ་གྲོལ་དུ་སངས་སེ། ཡུལ་གྱིས་མ་་
བསྒྱུར་༑ འཛིན་པས་མ་བསླད། སྤང་གཉེན་མ་ཞུགས་པར། ས་ལེ་ཡེ་རེ་བ་དྭངས་་་
གསལ་ངར་དང་བཅས་པའི་ངོ་བོ་རྗེན་ལ་བུད་དེ་དུས་གསུམ་གྱི་འབྲེལ་ཐག་བཅད་་་
པ་ཆོས་སྐུ་རང་མལ་ན་རང་བཞིན་བར་མེད་ཀྱི་བསམ་གཏན་ལ་རྩོལ་མེད་རང་
བཞག་གི་ཚུལ་དུ་གནས་པའི་ཕྱིར་ཏེ། ཁྱུང་ཆེན་ལས། སྣང་མེད་སྟོང་དང་བྲལ་བའི་
ཡེ་ཤེས་དེ། །མ་བཟུང་མ་བཏངོ་མ་བསླད་རང་སོ་སྟེ། །གཅིག་གིས་གསུམ་ལ་་་་་
ཡིས་ཕོག་པ་ཉིད། །རྫུན་མིན་བདེན་མིན་གནས་ཐབས་ལྷང་ངེ་བའོ། །ཞེས་སོ། །
རང་ངོ་ཤེས་པའི་སྒོམ་པ་འདི་ལ་ནི་སྒྲོན་མ་རང་དག་གི་གཟེར་ཡུལ་སེམས་གཉིས་་་་
ཀྱི་བར་དུ་གདབ་པ་མུན་ཁང་དུ་སྒྲོན་མེ་བཏེག་པ་ལྟ་བུ་ཞེས་བྱ་སྟེ། འཕྲོ་གནས་གང་
གི་སྐབས་སུ་ཡང་ངོ་བོ་མི་རྟོག་པའི་ཡེ་ཤེས་རྗེན་ལ་བུད་དེ་གཟུང་འཛིན་གྱི་འབྲེལ་་
ཤྲཱི་སེང་ཧའི་མན་ངག
ཐག་རང་ཞིག་ལ་སོང་སྟེ་འཁྲུལ་རྟོག་རྒྱ་འབྱམས་ཀྱི་མུན་པ་གཞར་ཡང་མི་གནས་
པའི་ཕྱིར་ཏེ། ཀློང་དྲུག་པ་ལས། བླང་དོར་བྲལ་བའི་སེམས་ཉིད་ལ། །ཕྱོགས་མེད་
རང་གྲོལ་སྣང་བ་ནི། །ཁྱབ་བརྡལ་ཆེན་པོའི་དགོངས་པ་ཞེས། །ཀུན་ཏུ་བཟང་པོ་ང་
ཡིས་བསྟན། །ཞེས་སོ། །དེ་ལྟར་ཟང་ངེ་ཐལ་ལེ་བའི་རིག་པའི་བཙན་ས་བཟུང་སྟེ་་་
ཡོད་མེད་དགག་སྒྲུབ་ཀྱི་རྟོག་དཔྱོད་མི་གཞུག་པར་སྒོ་ལྔ་རང་ཡན་དུ་བཏང་། དུས་
གསུམ་ཡུལ་ལ་ཞེན་པའི་རྟོག་ཚོགས་ཆམ་གྱིས་བཞག་སྟེ་སེམས་ཀྱི་ཆོས་ཉིད་རྣ་
མ་རང་གི་བབས་སུ་བཅས་བཅོས་མེད་པར་ཅོག་གེར་ལྷུག་པར་བཞག་ནས་བསྒོམ་
པར་བྱ་དགོས་ཏེ། སེང་གེ་རྩལ་རྫོགས་ལས། ཡེ་ཤེས་རང་སྣང་ངོ་བོ་ནི། །ཡིད་ཀྱི་་
རྟོག་པ་མེད་པ་སྟེ། །འདས་པའི་ཡུལ་དང་མ་འོངས་ཡུལ། །སྣང་བ་ཐད་ཀར་བཅད་
པའོ༑ ༑ཞེས་སོ། །རང་བབས་སུ་བཞག་པའི་སྒོམ་པ་འདི་ལ་ནི་སྒོ་ལྔ་རང་ཡན་གྱི་་
གཟེར་བྱིང་རྒོད་གཉིས་ཀྱི་བར་དུ་གདབ་པ་བུ་གཅིག་པུ་མ་དང་འཕྲད་པ་ལྟ་བུ་ཞེས་
བྱ་སྟེ། སྒོ་ལྔ་མ་བཅོས་པར་ལྷོད་ཀྱིས་བཞག་ལ་བསྒྱུར་བའི་མན་ངག་གཟུགས་སྣང་
གི་སྟེང་དུ་ཤེས་པ་འཕྲོ་དུས་དེ་ག་ལ་གཏད་ན། ཡང་ན་རྟོག་པ་འཕྲོ་རྒོད། ཡང་ན་ཞི་
གནས་ལྟེང་པོ་ལས་མི་འདའ་བ་དེ་ཡི་ངོ་ལ་ཅེར་གྱིས་བལྟས་ཚེ་ངོ་བོ་རིག་སྟོང་ཆོས་
སྐུའི་རང་བཞིན་མངོན་དུ་གྱུར་པ་ལ་ཚམ་ཚོམ་མེད་པར་མ་བུ་འཕྲད་པ་ལྟར་མཉམ་
པར་བཞག་ཚེ་བྱིང་རྒོད་ཀྱི་རྣམ་རྟོག་རྣམས་ཀྱིས་རང་རང་གི་ཕྱོགས་སུ་བསྐྱོད་མི་
ནུས་པ་གཟེར་བུ་བཏབ་པ་ལྟ་བུ་ཡིན་པའི་ཕྱིར་ཏེ། ཐལ་འགྱུར་ལས། མ་དག་པ་ཡི་
འཁྲུལ་བ་ལ། །དབང་པོའི་སྒོ་རྣམས་མ་བཅོས་པར། །ཅོག་གིས་བཞག་པ་གནད་
ཡིན་ལ། །དེ་ལས་བསྒྱུར་བ་མན་ངག་གོ །ཞེས་སོ། །གཟེར་བུ་གཉིས་ཀྱི་གནད་
དང་ལྡན་པའི་སྒོམ་པ་དེ་གཉིས་ནི་རིམ་བཞིན་རང་བབས་སུ་བཞག་པས་ན་སྒོ་་
གསུམ་གྱི་བྱ་རྩོལ་གྱིས་མ་བསླད་པ་དང་། རང་ངོ་ཤེས་པའི་ཆ་ནས་ཀུན་རྟོག་་་་
འཆིང་བས་མ་བསླད་པའི་བདག་ཉིད་ཅན་ཡིན་ལ། །སྔ་མ་ནི་རྟོག་མེད་རྩེ་གཅིག་་་་
རྐྱང་བ་ཙམ་མིན་པར་ཆོས་ཐམས་ཅད་ཀྱི་གནས་ལུགས་མཉམ་པ་ཉིད་རང་བབས་་
ཡེ་གནས་ཀྱི་ཀློང་དུ་ཆུ་ལ་ཆུ་ཐིམ་པ་ལྟར་བཞག་པའི་བསམ་གཏན་ཏེ་ཕྱག་རྒྱ་ཆེན་
༄༅g
- 63-
• 62 -



རྒྱུ
པོའི་ལམ་མཐར་ཕྱིན་པའི་ཉམས་ལེན་དང་གཅིག་པར་འཆར་རོ། །ཕྱི་མ་ནི་ཆོས་
ཉིད་ཀྱི་དོན་རྣལ་མ་ལ་ལྷག་མཐོང་གི་བློ་མངའ་དབང་འབྱོར་ནས་ཡེ་སྟོང་རྩ་བྲལ་་་་
ནམ་མཁའི་རང་བཞིན་ཅན་གྱི་རང་ཞལ་མངོན་སུམ་དུ་མཐོང་ལ་དེ་ཡང་སྟོང་
ཕྱང་ཆད་ཙམ་མིན་པར་འོད་གསལ་བའི་ཡེ་ཤེས་དང་དབྱེར་མེད་པས་ན་རྒྱལ་པོ
ཞེས་སྨོས་པ་སྟེ །ཞི་ལྷག་ཟུང་དུ་འཇུག་པའི་ཉམས་ལེན་དེ་ལྟ་བུའི་ངང་དུ་གནས་པ་
ནི་རྒྱལ་བ་ཐམས་ཅད་ཀྱི་དགོངས་པའི་ཞེ་ཕུགས་མཐར་ཐུག་པ་སྟེ། ཀློང་དྲུག་པ་་
ལས༑ བྱུང་ཚོར་མེད་པའི་སེམས་ཉིད་ལ། །མ་བསམ་ལྷག་མཐོང་སྣང་བ་ནི། །འགྲོ་
འོང་ཟད་པའི་དགོངས་པ་ཞེས། །ཀུན་ཏུ་བཟང་པོ་ང་ཡིས་བསྟན། །ཞེས་སོ། །སྒྲོམ་
པ་དེའི་ངོར་གང་ཤར་རོ་མཉམ་དུ་འདྲེས་པས་བློ་དངོས་གཉིས་མེད་དུ་གྲོལ་སྣང་
སྟོང་གསལ་བ་སོགས་སུ་འཛིན་པའི་ཞེན་པ་རང་དག་དྲན་བསམ་གཞི་ཐིམ་ལ་སོང་་་
སྟེ་བྱིང་རྒོད་ཀྱིས་གཡོ་བ་མེད་པར་རྒྱ་མཚོ་རླུང་གིས་མ་བསྐྱོད་པ་ལྟར་ཉིན་མཚན་་
གྱི་དབྱེ་བ་མེད་པར་འོད་གསལ་འཁོར་ཡུག་གི་ངང་དུ་ཅོག་གེར་བཞག་པ་ཡིན་ཏེ།
ཡི་གེ་མེད་པ་ལས། རྒྱ་མཚོ་ཅོག་བཞག་དག་གི་དགོངས་པ་ནི། །སྣང་བ་མ་ཡིན་་་
སྣང་བར་བྱེད་པ་མིན། །སྟོང་པ་མ་ཡིན་སྟོང་པར་ཡོད་མ་ཡིན། །གསལ་བ་མ་ཡིན་་་
གསལ་བ་ཆེན་པོའི་ཡུལ། །བྱིང་བ་མ་ཡིན་རྒོད་པ་ངང་གིས་མེད། །ཅེས་དང་། གང་
ལ་དམིགས་པའི་ཕྱོགས་དག་མི་འཛིན་ན། །རྒྱ་མཚོའི་གཏིང་དུ་གཟའ་སྐར་ཤར་བ་
བཞིན༑ ༑འཛིན་མེད་གསལ་ཆ་མ་འགག་པས། །དགོངས་པའི་འདུག་ཚུལ་དེ་
བཞིན་ནོ། །ཞེས་སོ། །གཉིས་པ་སྤྱོད་པ་ནི། དེ་ལྟར་སེམས་ཀྱི་ངོ་བོ་རང་སར་བཞག་
པ་དང་ཆོས་ཉིད་རང་གསལ་གྱི་དོན་ལ་གོམས་པའི་ཚེ་ནང་དུ་ནི་དགེ་སྡིག་ལུང་མ་་་
བསྟན་སྣ་ཚོགས་ཀྱི་རྣམ་རྟོག་མང་པོ་རྒྱུ་བ་དང་ཁྱད་པར་དུ་ཤེས་པ་རྐྱེན་དྲག་པོས་
བསླངས་ཏེ་དུག་ལྔ་ལྟ་བུ་ཐོལ་བྱུང་དུ་ཤར་དུས་ཐད་ཀར་གློད་ཀྱིས་བལྟས་ཚེ་ངོ་བོ་་་
རིག་པ་མ་གཏོགས་མེད་པས་ངོས་རྗེན་པར་བཟུང་དུས་ཡེ་ཤེས་ལྷག་པར་གསལ་་་་
ལ་སེམས་ཀྱི་སྟེང་དུ་དགའ་སྡུག་སོགས་གང་ཤར་རྗེས་མེད་མཁའ་ལ་ན་བུན་བཞིན་
ཡལ་ཏེ་གཞི་གནས་ཆོས་སྐུའི་ཀློང་དུ་བདེ་བར་ངལ་གསོ་བར་འགྱུར་ཏེ། རིན་ཆེན་་་
སྤྱིgs
ཤྲཱི་སེང་ཧའི་མན་ངག་
སྤུངས་པ་ལས། གཏི་མུག་ཞེ་སྡང་འདོད་ཆགས་ཀྱི། །ཞེན་པ་དྲག་པོ་ནམ་སྐྱེས་ན། །
ང་ཡི་རིག་པ་རྟོག་མེད་ཡིན། །འདི་ཉིད་རང་གི་རང་གྲོལ་བ། །ཞེས་སོ། །འདི་ལ་
སེམས་འཕྲོ་འདུ་མེད་པར་གནས་དུས་མི་རྟོག་པ་ཙམ་རིག་པ་མིན། དེ་ཡི་གནས་
ལུགས་རིག་གེ་སེང་ངེ་བ་གསལ་དྭངས་ཀྱི་ཆ་དེ་ཡིན། ཡང་སེམས་ཡུལ་ཐོག་ཏུ་འཕྲོ་
རྒོད་ཀྱི་ཆ་དེ་རིག་པ་མ་ཡིན། དེའི་ངོ་བོ་ཡེ་སྟོང་རྩ་བྲལ་རྗེན་ཡེ་རེ་བ་དེ་ཡིན་ནོ། །
ཕྱི་རོལ་དུ་ཡིད་དུ་འོང་མི་འོང་གི་སྣང་བ་ཅི་ཤར་ཡང་ཞེན་འཛིན་གྱི་དཔྱད་ར་མེད་་་་
པར་སྐྱེས་མ་ཐག་པའི་བུ་ཆུང་གིས་གཟུགས་མཐོང་བ་ལྟར་རང་སར་བོར་ལ་ཡེ་་
བཞག་ཆོས་སྐུའི་མལ་ས་རུ་བདེ་བར་ཉལ་བ་སྟེ། ཀློང་དྲུག་པ་ལས། ཡ་ང་མེད་པའི་
སེམས་ཉིད་ལ། །རེ་དོགས་བྲལ་བའི་སྣང་བ་ནི། །ཡེ་བཞག་གདེངས་ལྡན་དགོངས་
པ་ཞེས། །ཀུན་ཏུ་བཟང་པོ་ང་ཡིས་བསྟན། །ཞེས་སོ། །དེ་ལྟར་སེམས་ཀྱི་རྟོག་
ཚོགས་གང་ཤར་ལ་དགག་སྒྲུབ་མེད་པར་ཟང་ཐལ་རིག་པའི་རྣོ་ངར་བསྐྱེད། ཕྱི་
རོལ་གྱི་སྣང་བ་གང་ཤར་ལ་དཔྱད་ར་མེད་པར་རང་སར་བོར་ལ་ཆོས་སྐུའི་ངང་་་
བསྐྱང་བ་འདི་ལ་ནི། རིག་པ་ཆོས་མིན་གྱི་གཟེར་ཆོས་ཅན་དང་ཆོས་ཉིད་ཀྱི་བར་དུ་
གདབ་པ་ཉི་ཟེར་དང་བ་མོ་འཕྲད་པ་ལྟ་བུ་ཞེས་བྱ་སྟེ་རྟོག་དཔྱོད་དྲན་བསམ་ལས་་་་
འདས་པའི་ངང་དུ་བཞག་དུས། སྣང་བ་སྣང་ཐོག་ནས་གྲོལ། འགྱུ་བ་འགྲུ་ཐོག་ནས་
གྲོལ་ཏེ་ཉི་ཟེར་གྱིས་བ་མོ་བཞུས་པ་ལྟར་གཟུང་འཛིན་རང་རྒྱུད་པ་ཅུང་ཟད་ཀྱང་
མེད་པ་ཆོས་དང་ཆོས་ཉིད་གང་གི་ཕྱོགས་སུའང་བསྐྱོད་དུ་མེད་པར་མཉམ་ཉིད་
རྫོགས་པ་ཆེན་པོའི་ངང་ལ་གནས་པའི་ཕྱིར་རོ། །ཆོས་ཐམས་ཅད་ཀྱི་རང་གཤིས་ཀྱི་
རང་བབས་གསལ་སྟོང་མཐའ་དབུས་དང་བྲལ་བའི་དོན་མ་བརྗེད་པར་མཉམ་པར་
འཇོག་ནུས་ན་སྒྱུ་མའི་དཔུང་ཚོགས་ཇི་ལྟར་བདོའང་དགྲ་གཉེན་གྱི་བྱ་བ་བྱེད་མི་་
ནུས་པ་ལྟར་རྟོག་ཚོགས་དང་སྣང་བ་གང་ཤར་གྱིས་ཕན་གནོད་དང་བྲལ་ཏེ། བྱང་
སེམས་སྤྱོད་འཇུག་ལས། དེ་ལྟར་སྟོང་པའི་དངོས་རྣམས་ལ། །ཐོབ་པ་ཅི་ཡོད་ཤོར་
ཅི་ཡོད། །ཅེས་གསུངས་པ་ལྟར་ཡིན་ནོ། །བོགས་འདོན་གྱི་སྤྱོད་པ་དེ་ལ་ནི། ངོ་བོ་
རང་དག་གི་གཟེར་བློ་དངོས་གཉིས་ཀྱི་བར་ལ་གདབ་པ་ཡིད་མཐུན་གྱི་ཕོ་མོ་འཕྲད་
g
• 65 -
- 64 -



ཤྲཱི་སེང་ཧའི་མན་ངག
ས་་
ལ་་
པ་ལྟ་བུ་ཞེས་བྱ་སྟེ་རྟོག་སྣང་གང་ཤར་ལ་རེ་དོགས་མེད་པར་རོ་མཉམ་རྗེས་མེད་
གང་ཤར་ཐུག་ཕྲད་དུ་བཏང་བས་ངོ་བོ་རང་དག་སྟོང་གསལ་དབྱེར་མེད་པའི་ཀློང་་་
དུ་དགའ་བའི་ཚུལ་གྱིས་འཇུག་ཅིང་ཡུལ་དང་ཡུལ་ཅན་སོ་སོའི་ཕྱོགས་སུ་མ་ལྷུང་་་
བའི་ཕྱིར་རོ། །དེ་ལྟར་སྤྱོད་པའི་གཟེར་བུ་དང་པོས་སྣང་ཤེས་བཟང་ངན་གང་ཤར་
ལ་བླང་དོར་མེད་པར་གང་ཤར་བྱུང་རྒྱལ་དུ་བོར། གཉིས་པས་གཟུང་འཛིན་གྱི་
རྩིས་གདབ་མེད་པར་ཟང་ཐལ་རིག་པ་ཆེན་པོའི་རང་ས་བཟུང་བས་སྤྱོད་པ་དེ་སྣང་
བ་གང་ཤར་གྱི་སྟེང་དུ་ཅོག་གེར་བཞག་ཚེ་ལན་ཚྭ་ཆུར་ཐིམ་པ་ལྟར་སྐད་ཅིག་ལ
གྲོལ་བ་ཡིན་ཏེ། ཐལ་འགྱུར་ལས། དགོངས་པ་གཅིག་ལས་གཡོས་པ་མེད། །སྣང་
བ་སྣང་བའི་ཐོག་གསལ་བས། །བཞིན་དང་མེ་ལོང་ལྟ་བུ་ལས། །གྲོལ་བ་དེ་དང་དེ་
ཉིད་གྲོལ། །ཞེས་སོ། །གསུམ་པ་ཡོངས་གྲོལ་མཉམ་པ་ཆེན་པོར་ཆིངས་སུ་བཅིང་་་་
བ་ནི། རང་བཞག་ཆུ་བོའི་རྒྱུན་གྱི་རྣལ་འབྱོར་ལ་ཉིན་མཚན་བར་མེད་དུ་གོམས་
པས་ན། དང་པོ་སེམས་སྐྱེ་མེད་དུ་ཤེས་པ་ལྟག་ཆུ་ཆད་པའི་རྫིང་བུ་ལྟར་རྟོག་ཚོགས་
འཁྲུལ་སྤྱོད་རྒྱུན་མཐུད་དེ་འཁོར་བ་མཐའ་མེད་དུ་སྐྱེ་བའི་ལས་གསོག་མི་ནུས་པ་་་
དང་༑ བར་དུ་ཅུང་ཟད་བརྟན་ཆ་ཐོབ་ཚེ་ཆུ་ལ་རི་མོ་བྲིས་པ་ལྟར་རྣམ་རྟོག་གང་ཤར་
སྐད་ཅིག་ལ་རིག་པའི་ཀློང་དུ་གྲོལ་བར་འགྱུར་བ་དང་། མཐར་ལམ་ལྔའི་རྩེར་ཕྱིན་
དུས་ཆབ་རོམ་ཆུར་ཞི་བ་ལྟར་མ་དག་འཁྲུལ་བའི་རླུང་སེམས་དབྱིངས་སུ་ཞི་སྟེ་སྣང་
སྲིད་འཁོར་འདས་ཀྱི་ཆོས་ཐམས་ཅད་རིག་སྟོང་ཐིག་ལེ་ཉག་གཅིག་ཀུན་བྱེད་རྒྱལ་
པོ་དེ་ཡི་ངང་དུ་འབ་ཀྱིས་རྫོགས་པ་ཡིན་ཏེ། ཀུན་བྱེད་ལས། ཇི་ལྟར་སྣང་བ་ང་ཡི་་
ངོ་བོ་ཉིད། །ཇི་ལྟར་ཤར་བ་ང་ཡི་ངོ་བོ་ཉིད། །ང་ལས་མ་གཏོགས་པ་ཡི་ཆོས་རྣམས་
ནི༑ ༑་སྣང་ཞིང་སྲིད་པས་བསྡུས་པ་འདི་ན་མེད། །ཅེས་སོ། །སྐུ་གསུམ་དབྱེར་མི་་
ཕྱེད་པའི་རིག་པ་དེ་ནི་ལམ་སྟོབས་ཀྱིས་གསར་དུ་བྱུང་བ་ཙམ་མིན་པར་ཏིལ་ལ་་་་་
པར་གྱིས་ཁྱབ་པ་བཞིན་ཆོས་ཀུན་ལ་རྩོལ་མེད་ལྷུན་གྱིས་གྲུབ་པ་ཡིན་ཏེ། ཆོས་
གང་གནས་པ་ཆོས་སྐུ། འགག་མེད་འབྱུང་བ་ལོངས་སྐུ། གཞན་ངོར་སྣང་བ་སྤྲུལ་སྐུ་
ཡིན་པའི་ཕྱིར་ཏེ། རང་ཤར་ལས། རིག་པ་རྟོག་མེད་གནས་པ་ཆོས་ཀྱི་སྐུ། །རིག་པ་
འགག་མེད་གསལ་བ་ལོངས་སྤྱོད་རྫོགས། །རིག་པ་ཅིར་ཡང་འཆར་བ་སྤྲུལ་པའི་
སྐུ༑ ༑ཞེས་སོ། །ཆོས་ཀུན་ཡེ་ནས་སྐུ་གསུམ་དབྱེར་མེད་པའི་བདག་ཉིད་ཡིན་པ་
ན་རྩོལ་བའི་སྒོ་ནས་སྤུང་བྱ་མེད་པ་དང༌། འབྲས་ཆོས་ཀྱི་ཡོན་ཏན་རྒྱ་མཚོ་ད་་་་་
ནས་བྲི་གང་དང་བྲལ་བར་རང་ཆས་སུ་བཞུགས་པས་ན་བླང་བྱ་ཟད་པ་ཡིན་ཏེ།
བཀའ་དང་བསྟན་བཅོས་མང་པོ་ལས། འདི་ལ་བསལ་བྱ་ཅི་ཡང་མེད། །གཞག་་
པར་བྱ་བ་ཅུང་ཟད་མེད། །ཡང་དག་ཉིད་ལ་ཡང་དག་བལྟ། །ཡང་དག་མཐོང་ན་
རྣམ་པར་གྲོལ། །ཞེས་གསུངས་པ་ལྟར་རོ། །དེ་ལྟར་ཆོས་ཀུན་རིག་སྟོང་འབའ་ཞིག་
གི་ཀློང་དུ་གྲོལ་བས་སྤངས་པ་ཕུན་ཚོགས་མཐར་ཕྱིན་ཏེ་འཁོར་བར་ལྟུང་གི་དོགས་
པ༑ མི་ལྟུང་བའི་རེ་བ། མྱང་འདས་ཐོབ་ཏུ་རེ་བ་དང་མི་ཐོབ་ཀྱི་དོགས་པ་མེད་པ་་་
གདེང་བཞི་ཚད་དུ་འཁྱོལ་བ་སྟེ། རིན་ཆེན་སྤུངས་པ་ལས། མི་འགྱུར་ལྟ་བའི་གདེང་
ཆེན་བཞིས། །མི་ལྡོག་ཡེ་ཤེས་ཚད་ཀྱང་བཟུང་། །ཞེས་སོ། །རིག་སྟོང་གདོད་མའི་
རང་བཞིན་མངོན་དུ་གྱུར་པའི་རྟོགས་པ་ཕུན་ཚོགས་ནི་འདོད་དགུ་ངང་གིས་འབྱུང་་་
ཞིང་ཆོས་ཀུན་ས་ལེར་གཟིགས་ཤིང་འཁོར་བའི་སྐྱོན་གྱིས་མ་གོས་པ་སྟེ། མུ་ཏིག་་་་
ཕྲེང་བ་ལས། དེ་ལྟ་བུ་ཡི་སེམས་ཉིད་ནི། །དགོས་འདོད་སྐོང་བས་ནོར་བུ་འདྲ། །
དགོས་པ་ཚང་བས་བང་མཛོད་བཞིན། །གང་བསྟན་སྣང་བས་མེ་ལོང་འདྲ། །དྲི་
མེད་གསལ་བས་ཤེལ་གོང་འདྲ། །ཞེསསོ། །སྤངས་རྟོགས་ཀྱི་ཡོན་ཏན་དང་ལྡན་
པའི་འབྲས་བུ་དེ་ལ་ནི། ཆོས་སྐུ་ཡེ་རྫོགས་ཀྱི་གཟེར་སྣང་སྟོང་གཉིས་ཀྱི་བར་དུ་་
གདབ་པ་དབུལ་པོ་གཏེར་མཛོད་དང་འཕྲད་པ་ལྟ་བུ་ཞེས་བྱ་སྟེ། གང་སྣང་གང་འགྱུ་
ཐམས་ཅད་སྐུ་གསུང་ཐུགས་ཀྱི་བདག་ཉིད་དུ་སྣང་ཞིང་ཟག་མེད་ཀྱི་ཡོན་ཏན་རྒྱ་
མཚོའི་གཏེར་ལ་རང་དབང་འབྱོར་ཏེ། སྣང་བ་འཁོར་བ་དང་། སྟོང་པ་མྱང་འདས་་་་
ཀྱི་མཐའ་ལས་འདས་པའི་ཕྱིར་རོ། །འབྲས་བུ་དེ་ནི་འཁྲུལ་མེད་རིག་པ་ཆེན་པོའི་་་་
ཀློང་དུ་ཅོག་གེར་བཞག་པ་ཡིན་ནོ། །གསུམ་པ་ཐ་མར་དགེ་བ་མཇུག་དོན་ལ།
བསྟན་བཅོས་ཀྱི་ཚིག་དང་དོན་གྱི་ཆེ་བ་བརྗོད། ཡོངས་སུ་རྫོགས་པའི་མཛད་བྱུང་་་་
སྨོས་པ་དང་གཉིས་ལས། དང་པོ་ནི་དབྱིངས་དང་ཡེ་ཤེས་དབྱེར་མེད་དུ་རྟོགས་པ་ཡ་
@g
- 66
བ 67 -



ས
ཤྲཱི་སེང་ཧའི་མན་ངག་
འཐད་པའི་རྒྱུ་རྫས་མང་པོ་དང་བྲི་གཞིའི་ཤོག་གུ་བཅས་གནང་སྟེ་ཡང་ཡང་བསྐུལ་བ་ཡིད་ལ་་
བཅགས་ཐོག་མཁས་བཙུན་གྲུབ་པའི་དབང་ཕྱུག་ཡོན་ཏན་རྒྱ་མཚོའི་གསུང་གིས་བསྐུལ་་་་་
དོན་ཡོད་པར་བྱ་ཕྱིར། ངག་དབང་བློ་གྲོས་མཚུངས་མེད་ཀྱིས་རབ་རྒྱལ་ཤིང་སྦྲུལ་ཟླ་ཚེས་ལ་་
གྲུབ་པར་བགྱིས་པ་མངྒ་ལཾ དགེའོ།། །།
་ཕམ་འཇམ་
ལྟ་བ། རང་ངོ་ཤེས་བཞིན་རང་བབས་སུ་འཇོག་པ་སྒོམ་པ། བླང་དོར་སྤངས་ནས་་་་
རིག་པའི་བཙན་ས་འཛིན་པ་སྤྱོད་པ། སྤངས་རྟོགས་ཡེ་རྫོགས་ཆེན་པོའི་རང་བཞིན་
མངོན་དུ་གྱུར་པ་འབྲས་བུ་སྟེ་ཅོག་བཞག་བཞི་དང་ལྡན་པས་ལམ་ཉམས་སུ་ལེན་་་་
ཚུལ་གྱི་མན་ངག་འདི་ནི་ཀ་དག་ཁྲེགས་ཆོད་ཀྱི་དགོངས་པ་མཐར་ཐུག་པ་སྟེ་
བརྒྱུད་གསུམ་བླ་མའི་མན་ངག་གི་གནད་དང་ལྡན་པར་རང་རྒྱུད་ལ་སྦྱར་ན་ཡུད་
ཙམ་གྱིས་གྲོལ་བར་འགྱུར་ཏེ། སེང་གེ་རྩལ་རྫོགས་ལས། བྱ་བྱེད་བློ་ཡི་སྣང་བ་་་
ཀུན་སངས་ཏེ། །འཁྲུལ་རྟོག་ལུང་གི་ཐེ་ཚོམ་ཆོད་གྱུར་ནས། །ཡེ་ཤེས་ཉི་ཟེར་ཀུན་་་
ཏུ་སྣང་འགྱུར་ཞིང་། །མཚན་མའི་དངོས་པོ་རབ་ཏུ་དེངས་པར་འགྱུར། །ཞེས་སོ། །
དེ་ལྟ་བུའི་གཞི་ལམ་འབྲས་བུའི་བརྗོད་བྱ་འདི་ནི་རྒྱལ་བ་ཀུན་གྱི་ཐུགས་རྣམ་པར་་་་
མི་རྟོག་པའི་ཡེ་ཤེས་ངེས་དོན་འཇམ་དཔལ་དཔའ་བོ་དོན་གཉིས་ཀྱི་དཔལ་རང་་
ཆས་སུ་གྲུབ་པ་དང་ལྡན་པའི་མཆོག་སྐྱབས་ གནས་ཀུན་འདུས་ཀྱི་བདག་ཉིད་དམ་
པ་སྟེ། ཀློང་དྲུག་པ་ལས། སངས་རྒྱས་ཆོས་དང་དགེ་འདུན་ནི། །ཡེ་རྫོགས་རང་གི་
ལུས་ལ་གནས། །ཞེས་སོ། །གཉིས་པ་ནི། ཆུ་སྦྲུལ་ཟླ་ཚེས་ལ་མི་ཕམ་འཇ
དཔལ་དགྱེས་པའི་བློ་མཚོ་ལས་བྱུང་བའོ། །ཞེས་སོ། །འདིར་སྨྲས་པ། དེ་ལྟར་ཡ་
ལེགས་བཤད་མན་ངག་ཆར་ཟིམ་རྒྱུན། །ལུང་རིགས་དབྱར་རྔའི་དབྱངས་ལ་ཞོན་པ་
འདི༑ ༑ཐར་འདོད་ཡིད་ཀྱི་ཞིང་སར་སོན་མ་ཐག །ཉམས་རྟོགས་ལོ་འབྲས་བཅུད་
ཀྱིས་འགེང་པར་ཤོག །ཟབ་དོན་གསང་འོས་སྣོད་མིན་ལ་བསྒྲགས་དང་། །མ་
རྟོགས་ཉེས་པར་བཤད་པ་གང་མཆིས་རྣམས། །ཐོག་མེད་དུས་ནས་བསགས་པའི་་
སྡིག་ལྟུང་དང་། །མཉམ་དུ་སྲས་བཅས་རྒྱལ་བའི་སྤྱན་སྔར་བཤགས། །བསམ་སྦྱོར་
རྣམ་པར་དག་པའི་དགེ་བ་ཡིས། །ལྔ་བདོའི་རྒུད་པའི་མུན་པ་དབྱིངས་སུ་བསྐྱོད། །
རྫོགས་ལྡན་དུས་སྟོན་གསར་བའི་ཉི་འོད་ཀྱིས། །ས་གསུམ་དུས་གཅིག་ཁྱབ་པ་ཉིད་
གྱུར་ཅིག །བདག་དང་ཆོས་འདིར་འབྲེལ་བ་ཐོབ་ཚད་ཀུན། །མི་རིང་མི་ཕམ་རྒྱ་
མཚོས་རྗེས་སུ་བཟུང་། །ས་བཅུ་ལམ་ལྔའི་ཡོན་ཏན་མཐར་སོན་ནས། །མཐའ་ཀླས་
འགྲོ་བའི་དོན་ལ་བརྩོན་གྱུར་ཅིག །ཅེས་པ་འདི་ནི་སྙིང་གྲོགས་དར་རྒྱས་ཀྱིས་ཡིད་ལ་་་་
peg
?
- 69 -
- 68 -



ས
དྷཱི༔ ཁྲེགས་ཆོད་གནད་ཀྱི་གདམས་པ་རྒྱལ་དབང་ཀློང་
ཆེན་པའི་བཞེད་པ་ལྟར་བཀྲལ་བ་ཉི་མའི་
འོད་ཟེར་ཞེས་བྱ་བ་བཞུགས་སོ། །
དྷཱི༔ ན་མོ་གུ་རུ་དེ་ཝ་ཌཱཀི་ཡེ། རྣམ་ཀུན་མཆོག་ལྡན་སྟོང་པའི་རང་མདངས་རྣམ་པ་
མཚན་དཔེའི་སྐུར་སྣང་བ། །མཚན་ཐོས་ཙམ་གྱིས་ཉེས་ལྟུང་ཀུན་འཇོམས་རིགས་་་་
དང་དཀྱིལ་འཁོར་རྒྱ་མཚོའི་བདག །རབ་འབྱམས་ཞིང་དུ་སྙན་པའི་གྲགས་འབར་་་
དཔལ་ལྡན་རྡོ་རྗེ་སེམས་དཔའ་མཆོག །སྤྱི་གཙུག་རྒྱན་དུ་རྟག་པར་བཞུགས་ལ་་་་་
མཆོག་དང་ཐུན་མོང་དངོས་གྲུབ་སྩོལ། །སྒྲིབ་བྲལ་ཆོས་ཟད་ཆོས་སྐུའི་མཁའ་
དབྱིངས་སུ། །ཟག་བྲལ་ལོངས་སྐུའི་ཉིན་བྱེད་མཉམ་པར་བརྡལ། །རྩོལ་བྲལ་རང་
ཤར་སྤྲུལ་སྐུའི་ཟེར་འཕྲོ་བ། །མཚུངས་བྲལ་དྲི་མེད་འོད་ཟེར་ཞབས་ལ་འདུད། །
རྟོག་ཚོགས་སྤྲོས་པ་ཟད་པར་སྤངས་ཀྱང་མཁྱེན་བརྩེའི་ཡེ་ཤེས་འགག་པ་མེད། །
རྩོལ་མེད་ཞི་བའི་གོ་འཕང་བརྙེས་ཀྱང་སྣ་ཚོགས་སྤྲུལ་པ་རྒྱུན་མི་འཆད། །གྲངས་་་་
མེད་བསྐལ་བའི་སྔོན་སངས་རྒྱས་ཀྱང་ཚོགས་གཉིས་ལམ་ལ་ཆེར་བརྩོན་པ། །
གདོད་མའི་མགོན་པོ་མི་ཕམ་རྣམ་རྒྱལ་དེ་རིང་བདག་བློའི་པད་མོར་བཞུགས། །
ཀློང་ཆེན་དགོངས་པའི་རྟ་བདུན་གྱིས་བསྐྱོད་པ། །འཇམ་མགོན་བླ་མའི་ལེགས་་་་་
བཤད་འོད་སྟོང་ཅན། །འགྲོ་བསོད་ལྷ་ལམ་ཁྱོན་དུ་དེང་འཆར་གྱིས། །དད་བརྩོན་་་
འདབ་སྟོང་ཅིར་ཡང་བཞད་པར་རིགས། །འདིར་དུས་གསུམ་རྒྱལ་བ་ཐམས་ཅད་ཀྱི་
དགོངས་པ་མཐར་ཐུག མཁའ་འགྲོ་སྟོང་གི་སྙིང་ཁྲག དམ་ཅན་བྱེ་བའི་བླ་རྡོ། བཅུ་
བདུན་རྒྱུད་ཀྱི་ཡང་བཅུད། སྲིད་རྩ་གཅོད་པའི་རལ་གྲི ཕན་བདེ་སྟེར་བའི་བུམ་་་་་
བཟང་༑ ཉེས་ལྟུང་འཁྲུད་པའི་ཆབ་གཙང་། ཡོན་ཏན་བསྐྱེད་པའི་ཞིང་ས། འཕྲད་་་་
པ་ཙམ་གྱིས་སྲིད་པ་ཐ་མར་བྱེད་པའི་ཟབ་ཆོས་མཚུངས་ཟླ་དང་བྲལ་བ་ཁྲེགས་ཆོད་་
གནད་ཀྱི་གདམས་པ་འདི་ཉིད་བསྲུང་མེད་ཀྱི་དམ་ཚིག་བཞིའི་སྡོམ་གྱིས་བསྡུས་ཏེ་་
ཀློང་ཆེན་པའི་བཞེད་པ།
རྒྱལ་དབང་ཀློང་ཆེན་རབ་འབྱམས་ཀྱི་འཆད་ཚུལ་ལྟར་གནད་བསྡུས་ནས་བཤད་
པར་བྱ་བ་ལ། བསྟན་བཅོས་རྩོམ་པ་ལ་འཇུག་པའི་ཡན་ལག བརྩམ་བྱ་བསྟན་
བཅོས་དངོས། མཇུག་ཡོངས་སུ་རྫོགས་པའི་བྱ་བ་དང་གསུམ་ལས། དང་པོ་ལ་ཕྱག་
འཚལ་བ་དང་། རྩོམ་པར་ཞལ་གྱིས་བཞེས་པ་གཉིས་ལས། དང་པོ་ནི། སྣང་སྲིད་་་
བརྟན་གཡོས་བསྡུས་པའི་ཆོས་ཐམས་ཅད་གཞི་མེད་སྟོང་པ་ཆེན་པོ་སྤྲོས་མཐའ་་
བརྒྱད་དང་བྲལ་བས་ན་འཇམ་པའི་བདག་ཉིད་དུ་གནས་པ་དང་། དེ་དག་གི་རང་་་
བཞིན་སྐུ་དང་ཡེ་ཤེས་རྒྱ་མཚོའི་དཔལ་དང་དབྱེར་མེད་ལྷུན་གྱིས་གྲུབ་པ་དང་། ཀ་་
དག་ལྷུན་གྲུབ་དབྱེར་མེད་པ་ནི་སྣང་བཏགས་ཀྱི་ཆོས་ཚུལ་རབ་འབྱམས་ལ་དབྱེ་
བསལ་མེད་པར་མཉམ་བརྡལ་ཕྱལ་བ་ཆེན་པོ་གཟུང་འཛིན་འཁྲུལ་བ་དང་བྲལ་བ་་་
ཡེ་ཤེས་དམ་པའི་མཚན་ཉིད་ཅན་དུ་བཞུགས་ལ། ཡེ་ཤེས་དེ་ཉིད་ཀྱི་ཀློང་དུ་དག་་་་
དང་མ་དག་པའི་ཆོས་ཀུན་འུབ་ཆུབ་པ་སྐྱོན་ཡོན་གྱིས་བསྒྱུར་དུ་མེད་པ་དུ་མ་་་་་
གཅིག་ཏུ་གནས་པས་ན་སེམས་དཔའ་ཞེས་བྱ་བ་སྟེ། སྤང་བླང་བྱ་རྩོལ་དང་བྲལ་་་་་
བའི་དམ་ཚིག་དེ་ལྟ་བུ་ལ་ལྷག་པར་མོས་འདུད་ཀྱིས་ཉམས་སུ་ལེན་བ་ནི་བསྟན་
བཅོས་རྩོམ་པའི་བར་ཆད་ཞི་བ་དང་། འབད་མེད་ཚོགས་ཆེན་ངང་གིས་རྫོགས་པར་
བྱེད་པའི་ཐབས་དམ་པ་ཡིན་ནོ། །གཉིས་པ་ནི། ཆོས་ཀུན་ཀ་དག་སྟོང་ཆེན་གཅིག་
གི་རོལ་པ་རུ་ངོ་སྤྱད་པས་གཟུང་འཛིན་འཁྲུལ་བའི་སྣང་ཤེས་ཐམས་ཅད་ཁྲེག་གེར་
ཆོད་དེ་ལྷུན་མཉམ་ཡངས་པ་ཆེན་པོའི་རང་བཞིན་མངོན་དུ་འགྱུར་བྱེད་ཀྱི་གནད་ཀྱི་
གདམས་པ་མཆོག་ཉིད་བཤད་པར་བྱའོ་ཞེས་དམ་བཅས་སོ། །གཉིས་པ་ལ། ཡེ་་་
ནས་ཡིན་པའི་གནས་ལུགས་དེ་ཁོ་ན་ཉིད་དུ་གནད་དགྲོལ་བ་དང་། ངང་ལ་གནས་་་
པའི་རྣལ་འབྱོར་རང་བྱུང་དོན་གྱི་ཡེ་ཤེས་སུ་འགག་བསྡམ་པ་དང་། ཞེན་འཛིན་མེད་
པའི་སྤྱོད་པ་སྐྱེ་མེད་བསམ་ཡུལ་ལས་འདས་པར་ཆིངས་སུ་བཅིང་བ་དང་། ལྷུན་
གྱིས་གྲུབ་པའི་ཆོས་སྐུ་རུ་འབྲས་བུ་བྱ་རྩོལ་ལས་འདས་པར་ལ་བཟླ་བ་དང་བན་་་་་
ལས༑ དང་པོ་ལ། མེད་པར་གནད་དགྲོལ་བ། ལྷུན་གྲུབ་ཏུ་གནད་དགྲོལ་བ། ཕྱལ་
བར་གནད་དགྲོལ་བ། གཅིག་པུ་རུ་གནད་དགྲོལ་བ་དང་བཞི་ལས། དང་པོ་ནི།
བྱge? g gg;
- 70 -
- 71



ས
པ་
རང་གི་ཤེས་པ་འདི་བསྐྱེད་རྫོགས་སྒོམ་པ་སོགས་ཀྱིས་མ་བཅོས་ཤིང་ཡོད་མེད་
སོགས་སུ་འཛིན་པའི་གཡོ་བ་མེད་པར་རང་སར་བཞག་པ་དེ་ཡི་རང་གི་གཤིས་ལ་
རང་བབས་ཀྱིས་བལྟས་ཚེ་ཡེ་སྟོང་རྩ་བྲལ་ནམ་མཁའ་ལྟ་བུའི་དོན་མངོན་སུམ་དུ་་་
རྟོགས་ཏེ་འཁོར་བའི་ཆོས་འདི་ལྟ་བུ་ཡིན་དང་མྱང་འདས་ཀྱི་ཆོས་དེ་ལྟ་བུའི་བདག་
ཉིད་དུ་ཡོད་པ་ཡིན་ཞེས་པའི་དམིགས་གཏད་ཀྱི་ཡུལ་དང་བྲལ་བའི་དོན་རྗེན་ལ་་་་
བུད་པ་དང་དེའི་རང་ཚུགས་མ་ཤོར་བཞིན་དུ་རྩལ་ལས་ཤར་བའི་རྟོག་ཚོགས་སྣ་
ཚོགས་འགག་མེད་དུ་འཕྲོ་ཡང་ཤར་ཙམ་ཉིད་ནས་གྲོལ་བའི་བདག་ཉིད་དུ་
བཞུགས་པ་རྟག་བདེན་གྱི་རང་བཞིན་ཅན་གྱི་རྣམ་པ་གང་ཡང་མེད་པ་ཆོས་ཉིད་སྐྱེ་
བ་མེད་པའི་དོན་མཚོན་པར་ནུས་པ་སྟེ། ཀུན་བྱེད་ལས། དོན་འདི་ངེས་པར་རྟོགས་
འདོད་ན། །དཔེ་ནི་ནམ་མཁའ་ལྟ་བུར་བརྟགས། །དོན་ནི་ཆོས་ཉིད་སྐྱེ་བ་མེད། །
རྟོགས་ནི་སེམས་ཉིད་འགག་པ་མེད། །ནམ་མཁའ་ལྟ་བུའི་ཆོས་ཉིད་ལ། །ནམ་་་་་
མཁའ་ལྟ་བུའི་དཔེ་ཡིས་མཚོན། །ཞེས་སོ། །སྣང་སྲིད་འཁོར་འདས་ཀྱིས་བསྡུས་་
པའི་ཆོས་ཐམས་ཅད་རིག་སྟོང་བྱང་ཆུབ་སེམས་ཀྱི་རང་བཞིན་ལས་གཞན་དུ་ཅུང་་་
ཟད་ཀྱང་མ་གཡོས་མི་གཡོ་གཡོ་བར་མི་འགྱུར་བ་རྨི་ལམ་གྱི་སྣང་བ་སྣ་ཚོགས་
ཆགས་ཀྱི་རོལ་བ་ཙམ་ལས་ཕྱི་ནང་གང་དུའང་མེད་པ་ལྟར་ཡིན་པས་ན་མ་དག་་་
སེམས་ཅན་ཞེས་བྱ་བའང་མ་སྤངས་ཡེ་གྲོལ་དུ་གནས་པ་དང་དག་པ་སངས་རྒྱས་
ཀྱང་ཡེ་སྟོང་གཞི་མེད་དུ་དག་པས་ན། །གཞི་ལ་བཟང་ངན་མེད། ལམ་ལ་ཉེ་རིང་
མེད༑ འབྲས་བུ་ལ་ཐོབ་ཤོར་མེད་པ་སྟེ། རང་ཤར་ལས། རྫོགས་ཆེན་ཡུལ་ལ་
སངས་རྒྱས་སེམས་ཅན་མེད། །རྫོགས་ཆེན་གཞི་ལ་བཟང་དང་ངན་པ་མེད། །
རྫོགས་ཆེན་ལམ་ལ་ཉེ་དང་རིང་བ་མེད། །རྫོགས་ཆེན་འབྲས་བུ་ཐོབ་དང་མ་ཐོབ་་་
མེད༑ ༑ཅེས་སོ། །གཉིས་པ་ནི། ཆོས་ཐམས་ཅད་ཀྱི་གནས་ལུགས་བརྗོད་པ་དང་་་
བྲལ་བའི་དེ་ཁོ་ན་ཉིད་འཛིན་མེད་རང་བཞག་གི་ཚུལ་དུ་མངོན་སུམ་དུ་མྱོང་བ་་་་
རང་གདངས་འགགས་པ་མེད་པ་འདི་ནི་སྐུ་གསུང་ཐུགས་ཡོན་ཕྲིན་ལས་ཀྱི་བདག་
ཉིད་རྩལ་རང་ཆས་སུ་ད་ལྟ་ནས་ཆུ་ལ་རླན་གྱིས་ཁྱབ་པ་བཞིན་དུ་རང་ལ་ལྷུན་གྱིས་་་
ཀློང་ཆེན་པའི་བཞེད་པ།
གྲུབ་པ་སྟེ། སྐུ་གསུང་ཐུགས་འཕྲད་ལས། ལྷུན་གྲུབ་ཀློང་ནས་ཐམས་ཅད་འབྱུང་་་
བའི་གཞི། །སྐུ་གསུང་ཐུགས་དེ་རྒྱན་གྱི་འཁོར་ལོ་དང་། །ཡོན་ཏན་ཕྲིན་ལས་
ཕྱོགས་མེད་འབྱུང་བས་ན། །འདོད་རྒུ་ནོར་བུ་རིན་ཆེན་ཆོས་ཀྱི་དབྱིངས། །བཙལ་
བ་མེད་པར་ཐམས་ཅད་ལྷུན་གྱིས་གྲུབ། །ཅེས་སོ། །རིག་པ་ལྷུན་གྲུབ་དེ་ཡི་ར
རྩལ་ལས་ཤར་བའི་འཁོར་འདས་ཀྱི་སྣང་བ་མུ་མེད་པ་ཐམས་ཅད་ཀྱང་སྐུ་གསུམ་་
དབྱེར་མི་ཕྱེད་པ་རིག་པ་རང་གི་རང་བཞིན་ལས་གཞན་དུ་ཅུང་ཟད་མེད་པས་ན་
ཐམས་ཅད་དག་པ་འབའ་ཞིག་སྟེ། རྡོ་རྗེའི་མཁར་རྫོང་ལས། ཆོས་སྐུ་མི་འགྱུར་་་་
ཡུལ་མེད་ཀུན་འབྱམས་ལ། །ཕྱི་ནང་སྣོད་བཅུད་ཤར་བ་ལོངས་སྤྱོད་རྫོགས། །
གཟུགས་བརྙན་ལྟ་བུར་སྣང་བ་སྤྲུལ་པའི་སྐུ། །སྐུ་གསུམ་རྒྱན་དུ་མ་རྫོགས་ཆོས་་་་་
མེད་པས། །ཐམས་ཅད་སྐུ་གསུང་ཐུགས་ལས་ཤར་བ་ཡིན། །ཞེས་སོ། །གསུམ་པ་
ནི༑ དེ་ལྟར་ཀ་དག་ལྷུན་གྲུབ་དབྱེར་མེད་པ་དེ་ནི་འཁོར་འདས་ཀྱི་ཆོས་ཀུན་གྱི་ཡིན་
ལུགས་རྣལ་མ་གཤིས་ཀྱི་བབས་བཅོས་བསྒྱུར་རྡུལ་ཙམ་མ་བྱས་པ་ཉིད་ཡིན་པས་་་
ན་སངས་རྒྱས་དང་སེམས་ཅན་ལ་བཟང་ངན་མེད་པ་དང་། ཀུན་རྫོབ་དང་དོན་དམ
ལ་དབྱེ་བསལ་མེད་པ་དང༌། སྐྱོན་དང་ཡོན་ཏན་གྱི་ཕན་གནོད་མེད་པར་མཉམ་་་་་
བརྡལ་ཕྱལ་བ་ཆེན་པོ་བསམ་གྱིས་མི་ཁྱབ་པ་ཆོས་ཉིད་མཐའ་བྲལ་ཡངས་པའི་་
དོན་ལས་འདའ་བ་མེད་པ་སྟེ། རིག་པ་སྤྱི་བླུགས་ལས། སངས་རྒྱས་སེམས་ཅན་
དབྱིངས་སུ་མཉམ་པ་དང་། །ཀུན་རྫོབ་དོན་དམ་དབྱིངས་སུ་མཉམ་པ་དང་། །སྐྱོན་
དང་ཡོན་ཏན་དབྱིངས་སུ་མཉམ་པ་དང་། །མཐོ་དམན་ཕྱོགས་མཚམས་དབྱིངས་སུ་
མཉམ་པའི་ཕྱིར། །ཤར་པའི་དུས་ན་མཉམ་ཤར་བཟང་ངན་མེད། །གནས་པའི་ཚེ་་
ན་མཉམ་གནས་བཟང་ངན་མེད། །གྲོལ་བའི་ཚེ་ན་མཉམ་གྲོལ་བཟང་ངན་མེད། །
ཅེས་སོ། །འདིར་ཕྱལ་བ་ཞེས་པའི་སྒྲ་ནི་བརྡ་རྙིང་སྟེ་ཕྱལ་ལེ་བ་ཞེས་པ་མཉམ་པ་སྟེ་
འཁོར་འདས་ཀྱི་ཆོས་ཐམས་ཅད་ལ་བཟང་ངན་བླང་དོར་མེད་པར་མཉམ་པར་
གནས་པའི་དོན་ནོ། །བཞི་པ་ནི། རང་བཞིན་འོད་གསལ་སྟོང་པ་ཉིད་ཀྱི་དོན་
འཛིན་མེད་རང་གསལ་དུ་ལྷག་གེར་མཐོང་བ་འདི་ནི་དོན་མ་ནོར་བ་འཇལ་བའི་ཡེ་
s
- 72 -
- 73 -



ས
ཀློང་ཆེན་པའི་བཞེད་པ།
ཤེས་ཏེ་རྒྱུད་གཞན་རྣམས་སུ་འདའ་ཀ་ཐུགས་ཀྱི་ཡེ་ཤེས་དང་། འོད་གསལ་བདེ་བ་
ཆེན་པོ། གཞི་རྒྱུད་ལྷུན་གྱིས་གྲུབ་པ། མཁའ་ཁྱབ་མཁའ་ཡི་རྡོ་རྗེ། གཉུག་མ་་་་
སེམས་སོགས་སུ་བརྗོད་པ་ཡིན་ལ་ལྟ་བ་དེས་འཁོར་འདས་ཐམས་ཅད་ལ་རྒྱས་་
བཏབ་ཀྱང་ཚུར་གང་གིས་ཀྱང་བསྒྱུར་ཞིང་བསྐྱོད་དུ་མེད་པ་རི་བོ་ཆེན་པོ་ལྟར་ཅོག་
གཞག་ཏུ་གནས་པ་ཡིན་ལ་ལྷག་མཐོང་དེ་ནི་ཡུལ་དང་ཡུལ་ཅན་གྱི་ཟླས་ཕྱེ་བ་་་
ཡུལ་ཅན་ཉི་ཚེ་བ་ཙམ་མིན་པར་སྣང་ཞིང་སྲིད་པའི་ཆོས་ཚུལ་མུ་མེད་པར་སྣང་བ་
ཐམས་ཅད་ཐ་མི་དད་དུ་དབྱེར་མེད་གཅིག་ཏུ་འདུས་པའི་ཀློང་ཀུན་བྱེད་རྒྱལ་་་་་་
ཞེས་བྱ་བ་ཡིན་ཏེ། ཀུན་བྱེད་ལས། སྣང་སྲིད་སྣོད་བཅུད་བསྡུས་པ་ཐམ
དང་༑ ༑སངས་རྒྱས་སེམས་ཅན་བསྡུས་པ་ཐམས་ཅད་ཀུན། ཀུན་བྱེད་བྱང་ཆུབ་ང་
ཡིས་བྱས་པའི་ཕྱིར། །ཐམས་ཅད་བྱང་ཆུབ་སེམས་ལས་མ་གཏོགས་པ། །གཞན་
མེད་བྱ་བ་ཡེ་ནས་མེད་པའི་ཕྱིར། །ཞེས་སོ། །དེ་འདྲའི་ལྟ་བ་བཞི་པོ་ངོ་བོ་དབྱེར་་་་་
མེད་པ་སྟེ། ཆོས་དབྱིངས་སྟོང་པའི་ཆ་མེད་པ། ཡེ་ཤེས་འོད་གསལ་གྱི་ཆ་ལྷུན་གྲུབ།
འཁོར་འདས་ལ་བཟང་ངན་མེད་པའི་ཆ་ནས་ཕྱལ་བ། ཆོས་ཀུན་སྟོང་པ་ཉིད་དང་རོ་
གཅིག་ཏུ་གྱུར་པའི་ཆ་ནས་གཅིག་པུ་རུ་བཞག་གོ །གཉིས་པ་འགག་བསྡམ་པ་ལ།
མེད་པར་འགག་བསྡམ་པ་དང་། ལྷུན་གྲུབ་ཏུ་འགག་བསྡམ་པ་དང་། ཕྱལ་བ་རུ་
འགག་བསྡམ་པ་དང་། གཅིག་པུ་རུ་འགག་བསྡམ་པ་དང་བཞི་ལས། དང་པོ་ནི།
ཆོས་ཐམས་ཅད་ཡེ་སྟོང་རྩ་བ་དང་བྲལ་བ་རྟག་ཆད་མཐའ་དབུས་ཀྱིས་དབེན་པ་དེ་་
ཡི་བབས་ལ་གནས་བཞིན་དུ་བསྒོམ་དུ་མེད་དེ་ཡོད་མེད་ཡིན་མིན་གང་ལྟར་བཟུང་
ཡང་མཐར་འཛིན་ལས་མ་འདིས་ལ། སེམས་ཀྱིས་བསྐྱེད་རྫོགས་བསྒོམ་པ་དང་།
ངག་གིས་འཛབ་བསྙེན་བགྲང་བ། ལུས་ཀྱིས་གར་དང་ཕྱག་རྒྱ་སོགས་ཐམས་ཅད་་་་
རྩོལ་བ་ལས་མ་འདས་པས་ན་རྩོལ་མེད་སྙིང་པོའི་དོན་ལ་སྒྲིབ་པར་འགྱུར་བས་་་་
ཐམས་ཅད་ཅི་དགར་འདོར་བ་ཡིན་པས་སོ། །ཡེང་བ་ཡང་མེད་དེ་བློ་འཛིན་མེད་་་་་
རང་གསལ་གྱི་ངང་དུ་གནས་པའི་ཆོས་ཉིད་མཉམ་པའི་དོན་དང་འབྲལ་བ་མེད་པའི་
ཕྱིར་ཏེ། ཀུན་བྱེད་ལས། ཆེ་བ་འདོད་ནས་སྒོམ་སྒྲུབ་རྩོལ་བྱེད་པ། །སྒོམ་སྒྲུབ་རྩོལ་
བས་ཆེ་བ་དེ་མི་འགྲུབ། །ཆེ་བ་རང་བྱུང་ཡེ་ནས་ཆེ་བ་ཡིན། །བསྒོམ་ན་སངས་རྒྱས་
དགོངས་པ་འཆོས་པ་ཡིན། །སངས་རྒྱས་དགོངས་པ་གང་གིས་འཆོས་བྱེད་པ། །རང་
གི་རང་བཞིན་བསྐལ་བར་འཕྲད་མི་འགྱུར། །ཀྱེ་སེམས་དཔའ་ཆེན་པོ། སེམས་་་་་་
ཀྱིས་ཏིང་འཛིན་སྒོམ་པར་མ་བྱེད་ཅིག ཡེ་ཤེས་ཡུལ་ལ་རྟོག་པར་མ་བྱེད་ཅིག །ངག་
གིས་འཛབ་དང་སྙིང་པོ་བཟླ་མི་དགོས། །ལག་གིས་འདུ་བྱེད་ཕྱག་རྒྱ་བཅའ་མི་
དགོས༑ ༑སེམས་ཀྱིས་རང་བཞིན་འཕྲོ་འདུའི་ལས་མི་བྱེད། །ངང་ལ་གནས་པས་་་་
གཡོ་མེད་ལྷུན་གྱིས་གྲུབ། །ཅེས་སོ། །གཉིས་པ་ནི། སེམས་ཀྱི་རྟོག་ཚོགས་བཟང་་་
ངན་གང་ཤར་ལ་དགག་སྒྲུབ་མི་བྱ་སྟེ་ལྷུན་གྲུབ་ཆོས་སྐུའི་བདག་ཉིད་ཡིན་པས་ན་་་
ཟང་ཐལ་རིག་སྟོང་ཆེན་པོའི་ངང་བསྐྱང་། ཕྱི་ཚོགས་དྲུག་གི་ཡུལ་དུ་ཡིད་དུ་འོང་མི་་
འོང་ཇི་ལྟར་ཡང་ཆགས་སྡང་གི་རྟོག་དཔྱོད་མི་གཞུག་སྟེ་མཁའ་ལ་ཤར་བའི་འཇའ་
ཚོན་བཞིན་བདེན་པར་གྲུབ་པ་མེད་པར་ཡེ་ཤེས་འོད་གསལ་བའི་རང་གདངས་ཡིན་
པས་རང་སྣང་ལ་གཞན་དུ་མི་འཛིན་པར་ཆོས་ཉིད་རྣལ་མ་རང་གི་བབས་སྐུ་གསུམ་
དབྱེར་མེད་བའི་ངང་དུ་བཙན་ས་བཟུང་ལ་རྩོལ་སྒྲུབ་འཛིན་ཞེན་མེད་པར་ལྷུག་པར་
གཞུག་པར་བྱ་སྟེ། ཀུན་གསལ་ལས། དྲི་མེད་ཟང་ཐལ་དག་པ་ཆོས་ཀྱི་སྐུ། །ས་ཆུ་་
མེ་རླུང་ནམ་མཁར་སྣང་བ་ཡང་། །མ་རྟོགས་བློ་ལ་མཚན་མར་སྣང་མོད་ཀྱི། །སྣང་་
ལ་རང་བཞིན་མེད་དེ་ཡེ་ཤེས་གདངས་སུ་གསལ། །དཔེར་ན་མཁའ་ལ་འཇའ་ཚོན་
གསལ་བ་ཡང་། །མཁའ་ལས་ལོགས་ན་མེད་དོ་ལོགས་ལྟར་སྣང་། །ཞེས་སོ། །
གསུམ་པ་ནི། གང་ཤར་གང་སྣང་ཐམས་ཅད་ལ་བཟང་ངན་མེད་པར་མཉམ་བརྡལ་
ཕྱལ་བའི་རང་བཞིན་ཡིན་པས་ན་ལུས་ངག་གི་བྱུ་རྩོལ་དང་སེམས་ཀྱི་འཆིང་བས་་་་
མ་བསླད་པའི་སྒོ་ནས་ཆོས་ཉིད་བབས་ཀྱི་བསམ་གཏན་གྱི་ངང་ལ་གནས་ཏེ་སྣང་
བ་གང་ཤར་ལ་ཞེན་འཛིན་མེད་པས་ངན་སོང་དམྱལ་བའི་ལས་སྣང་མཐོང་ཡང་
རིག་སྟོང་དོན་གྱི་ཡེ་ཤེས་ཀྱི་རྣམ་འགྱུར་ཙམ་ཡིན་ཕྱིར་འཇིགས་སྐྲག་དང་འདོར་བློ་
སྤང་༑ དག་པའི་ཞིང་ཁམས་དང་སངས་རྒྱས་ཀྱི་སྐུ་དང་ཕྲིན་ལས་ཀྱི་བཀོད་པ་ལྟ་བུ་
མཐོང་ཡང་རྨི་ལམ་དང་མགོ་མཉམ་དུ་བལྟས་ཏེ་རློམ་སེམས་དང་སྒྲུབ་འདོད་མི་བྱ།
- 74 -
- 75 -



ས
་
འཇིག་རྟེན་ཚེ་འདིར་ཞེན་པའི་དགྲ་འདུལ་གཉེན་སྐྱོང་ལྟ་ཅི་ཆོས་ཀུན་བདེན་མེད་དུ་
ཤེས་པས་ཆོས་བརྒྱད་ཀྱི་ཞེན་པ་མཐའ་དག་ཆམ་གྱིས་བཞག་སྟེ། དགེ་སྒྲུབ་སྡིག་་་་
སྤོང་ལྟ་སྒོམ་སྤྱོད་པ་སོགས་གང་སྤྱོད་ཐམས་ཅད་སྤྲོས་པའི་གཟེབ་ལས་མ་གྲོལ་
བས་ན་ཅི་དགར་བསྐྱུར་བར་བྱ་བ་ནི། རྡོ་རྗེའི་གད་མོ་བཅུ་གཉིས་ཀྱིས་ཡིད་ཆེས་
པར་བྱ་སྟེ། རིན་པོ་ཆེ་སྤུངས་པའི་རྒྱུད་ལས། ཀྱེ་སངས་རྒྱས་ཐམས་ཅད་ཀྱི་གསུང་་་
གི་རྡོ་རྗེ་སྙིང་པོ་ལྟ་བ་རང་བྱུང་གི་ཡེ་ཤེས་ལ་ལྟོས་དང་། དགེ་སྡིག་དང་ལྟ་སྒོམ་ལས་
འདས་པ་ངོ་མཚར། གཞི་མ་བསྐྱོད་པ་ལུས་ངག་གི་བྱ་བ་ཅི་བྱས་ཀྱང་ཕན་གནོད་
དང་བྲལ་བ་ཧ་ཧ། ཀྱེ་གསུང་གི་རྡོ་རྗེ་དངོས་པོ་གཤིས་ཀྱི་འདུག་ཚུལ་ལ་ལྟོས་དང་།
སྣང་བ་འདི་སྤུ་མ་བརྗེས་མདོག་མ་བསྒྱུར་བ་ངོ་མཚར། བདེ་སྡུག་ཇི་ལྟར་བསམས་
ཀྱང་དོན་ལ་འགྱུར་བ་མེད་པ་ཧ་ཧ། ཀྱེ་གསུང་གི་རྡོ་རྗེ་སྟོང་པ་ཆེན་པོ་ཀུན་འབྱུང་གི་
ཡེ་ཤེས་ལ་ལྟོས་དང་། དྲན་བསམ་སྤྱོད་པ་སྣ་ཚོགས་ཅི་བྱས་ཀྱང་རོལ་པར་ཤར་བ་
དེ་ངོ་མཚར། ཇི་ལྟར་བྱས་ཀྱང་སྐྱེ་མེད་ཀྱི་ཀློང་དུ་འགག་མེད་དུ་གྲོལ་བ་ཧ་ཧ། ཀྱེ་་་
གསུང་གི་རྡོ་རྗེ་ཉིད། ཡང་ཉོན་དང༌། ཆོས་ཉིད་སྟོང་པ་ཀུན་ཁྱབ་ཀྱི་ཡེ་ཤེས་ལ་ལྟོས་
དང་༑ སྐྱེ་བ་མེད་པ་དང་ཡེ་ནས་ལྷན་ཅིག་གནས་པ་ངོ་མཚར། སྐྱེས་བུས་མཚོན་རྣོན་
པོ་ཐོགས་ནས་འགྲོ་བ་རྣམས་དུས་གཅིག་བསྒྲལ་ཀྱང་གང་ཟག་དེའི་རྒྱུད་ལ་ཕན་
གནོད་བྲལ་བ་ཧ་ཧ། ཀྱེ་གསུང་གི་རྡོ་རྗེ་རང་གི་ཤེས་པ་སྟོང་པ་ཀུན་སྣང་གི་ཡེ་ཤེས་
ལ་ལྟོས་དང་། གང་ལྟར་སྣང་བ་ཐམས་ཅད་རང་གི་གྲོགས་སུ་ཤར་བ་ངོ་མཚར།
ཅིར་སྣང་ཡང་རང་གི་གཞི་ལས་གཡོས་པ་མེད་པ་ཧ་ཧ། ཀྱེ་གསུང་གི་རྡོ་རྗེ་སྙིང་པོ་་
རིག་པ་སྟོང་པ་ཀུན་གྲོལ་གྱི་སྣང་བ་ལ་ལྟོས་དང་། རང་གི་གཉེན་པོ་རང་ཆེ་བ་ངོ་
མཚར༑ ཉོན་མོངས་པ་རྣམས་རང་གིས་རང་གྲོལ་བ་ཧ་ཧ། ཀྱེ་གསུང་གི་རྡོ་རྗེ་རིག་་
པ་སྟོང་པ་ཀུན་དག་གི་ངོ་བོ་ལ་ལྟོས་དང་། འབད་རྩོལ་མེད་པར་འབྲས་བུ་རང་ལས་
རྙེད་པ་ངོ་མཚར། གཅིག་ཟིན་པས་འཁོར་འདས་ཐམས་ཅད་གཉིས་མེད་དུ་དག་པ་
ཧ་ཧ། ཀྱེ་གསུང་གི་རྡོ་རྗེ་ངོ་བོ་སྟོང་པ་ཆེན་པོ་ཀུན་གཞིའི་མཚང་ལ་ལྟོས་དང་། འགྲོ་
དྲུག་སྐུ་གསུམ་དུ་སྣང་བ་ངོ་མཚར། འགྲོ་བ་རྣམས་ཀྱིས་སྒོམ་པ་རྡུལ་ཙམ་མ་བྱས་
ཚ
@s
ཀློང་ཆེན་པའི་བཞེད་པ།
པར་དུས་གཅིག་ལ་སངས་རྒྱས་པ་ཧ་ཧ། ཀྱེ་གསུང་གི་རྡོ་རྗེ་སྐུ་གསུམ་སྟོང་པ་ཆེན་་་
པོ་ཡེ་རྫོགས་ཀྱི་འབྲས་བུ་ལ་ལྟོས་དང་། དུས་གསུམ་འདུ་འབྲལ་མེད་པ་ངོ་མཚར།
ཕ་རོལ་དུ་ཕྱིན་པ་དྲུག་མ་སྤྱད་པར་ཚོགས་རྣམས་དུས་གཅིག་ལ་རྫོགས་པ་ཧ་ཧ། ཀྱེ་
གསུང་གི་རྡོ་རྗེ་རིག་པ་ཅེར་བཞག་སྟོང་པ་ཆེན་པོ་ཀུན་མཉམ་ལ་ལྟོས་དང་། བྱ་བྱེད་
ཐམས་ཅད་རྒྱན་དུ་ཤར་བ་ངོ་མཚར། སྤོང་ལེན་ཐམས་ཅད་ལྟ་བར་གྲོལ་བ་ཧ་ཧ།
ཀྱེ་གསུང་གི་རྡོ་རྗེ་སྟོང་པའི་སྟོང་པ་ཡེ་སྟོང་ཆེན་པོ་ལ་ལྟོས་དང་། སངས་རྒྱས་ཐམས་
ཅད་གཡང་སར་འདུག་པ་ངོ་མཚར། བྱ་བྱེད་སྒོམ་པས་ལྟུང་བར་འགྱུར་བ་ཧ་ཧ། ཀྱེ་
གསུང་གི་རྡོ་རྗེ་མི་སྟོང་པའི་སྟོང་པ་དངོས་ཅན་ལ་ལྟོས་དང་། མེད་པ་ལ་བདག་ཏུ་་་
འཛིན་པའི་ཐེག་པ་ངོ་མཚར། སྐྱེས་པས་སྐྱེ་མེད་ཐོབ་པ་ཧ་ཧ། ཞེས་སོ། བཞི་པ་ནི།
དོན་རྣལ་མ་ལ་བློ་མངའ་དབང་འབྱོར་ཏེ་འཁོར་འདས་ཐ་དད་དུ་སྣང་བ་ཐམས་ཅད་
རིག་སྟོང་ཐིག་ལེ་ཉག་གཅིག་གང་གི་ཀློང་དུ་རོ་གཅིག་ཏུ་གྱུར་པ་སྣོད་བཅུད་ནང་་་་
མཁའི་དབྱིངས་སུ་བསྡུས་པ་ལྟར་ཡིན་པས་ན་ལྟ་བ་རྒྱལ་པོ་རུ་གྱུར་པ་གསལ་སྟོང་
དབྱེར་མི་ཕྱེད་པའི་དོན་དེ་ཉིད་ལ་གནས་ཏེ་བསྒོམས་པར་བྱས་ལ་སྣང་ཤེས་ཇི་ལྟར་
ཤར་ཡང་བསྒྱུར་མི་ནུས་པ་རྒྱ་མཚོ་ལ་གཟའ་སྐར་ཤར་བ་བཞིན་ཅོག་གཞུག་ཆེན་་་
པོའི་རང་བཞིན་དུ་ཆོས་ཀུན་ཁོང་དུ་ཆུབ་པ་ཡིན་ཏེ། ཀུན་བྱེད་ལས། ཀུན་བྱེད་རྒྱལ་
པོ་བྱང་ཆུབ་སེམས་ང་ནི། །ཁྱོད་ཀྱིས་ང་ཡི་རང་བཞིན་འདི་རྟོགས་ལ། །ཇི་ལྟར་སྣང་
བའི་ཆོས་རྣམས་ཐམས་ཅད་ཀུན། །ང་ལས་གཞན་མེད་པ་རུ་ལུང་སྟོན་ཅིག །ཅེས་་་་
སོ༑ ༑དེ་འདྲའི་སྒོམ་པ་བཞི་ཡང་ལྡོག་ཆས་དབྱེ་བ་སྟེ། འཛིན་པ་མེད་པ་མེད་པའི་་་་
སྒོམ་པ། རང་ངོ་མཐོང་བ་ལྷུན་གྲུབ། དགག་སྒྲུབ་སྤང་བ་ཕྱལ་བ། གནད་གཅིག་ཏུ་
དྲིལ་ཏེ་སྒོམ་པས་གཅིག་པུ་རུ་བཞག་གོ །གསུམ་པ་ཆིངས་སུ་བཅིང་བ་ལ་མེད་པར་
ཆིངས་སུ་བཅིང་བ། ལྷུན་གྲུབ་ཏུ་ཆིངས་སུ་བཅིང་བ། ཕྱལ་བར་ཆིངས་སུ་བཅིང་བ།
གཅིག་པུ་རུ་ཆིངས་སུ་བཅིང་བ་དང་བཞི་ལས། དང་པོ་ནི། དེ་ལྟར་དུ་འཛིན་མེད་
རང་ངོ་མཐོང་བའི་ངང་ལ་བྱ་རྩོལ་མེད་པར་བཞག་ཚེ་རྣལ་འབྱོར་བ་རང་གི་ནང་གི་
ཉམས་སྣང་དུ་ནི་སྣ་ཚོགས་པའི་རྣམ་རྟོག་རྒྱུ་བ་དང་། ཕྱི་རོལ་ཡུལ་དུ་སྣང་བ་
Se
76 -
- 77 -



ས
ཀློང་ཆེན་པའི་
འི་བཞེད་པ།
བཟང་ངན་ཅི་ཤར་ཡང་བཟང་པོ་ལ་ཞེན་པ་ངན་པ་ལ་འདོར་སེམས་མི་བྱ། རྩོམ་་་་་
བཅས་ཀྱི་ལམ་ལྟར་ཉོན་མོངས་དང་ཤེས་སྒྲིབ་གཉེན་པོས་དགག་པ་དང་ཡང་དག་་་
པའི་ཡེ་ཤེས་སྒྲུབ་པའི་ཕྱིར་དུ་ལྟ་སྒོམ་དམ་ཚིག་གི་གནས་ལ་འབད་པ་སོགས་མེད་
པར་ཐམས་ཅད་གང་དགར་བསྒྱུར་ལ་རང་སར་བོར་བར་བྱ་བ་སྟེ། ཀུན་བྱེད་ལས།
ལས་དང་སྐལ་ལྡན་ཤིན་ཏུ་རྣལ་འབྱོར་པ། །ལྟ་བ་བསྒོམ་མེད་དམ་ཚིག་བསྲུང་་་་
མེད༑ ༑འཕྲིན་ལས་རྩོལ་མེད་ལམ་ལ་བགྲོད་དུ་མེད། །ས་ལ་སྦྱང་མེད་རྒྱུ་དང་
འབྲས་བུ་མེད། །དོན་དམ་དང་ནི་ཀུན་རྫོབ་རྣམ་གཉིས་མེད། བསྒོམ་ཞིང་བསྒྲུབ་རྒྱུ་
མེད་པར་མཐོང་བ་དང་། སེམས་བསྐྱེད་མེད་ཅིང་གཉེན་པོ་མེད་མཐོང་བ། །ཀུན་་
བྱེད་སེམས་ཀྱི་རང་བཞིན་མཐོང་བ་ཡི། །དེ་ལྟ་བུ་ཡི་དགོས་ཆེད་བསྟན་པ་ཡིན། །
ཞེས་སོ། །གཉིས་པ་ནི། སེམས་ཀྱི་གཤིས་གསལ་སྟོང་དབྱེར་མེད་པའི་རང་བཞིན་
ཅན་གྱི་རང་བབས་མ་བརྗེད་ན་སྣང་ཤེས་གང་ཤར་གྱིས་ཕན་གནོད་དང་བྲལ་ཏེ་་་
རྣམ་རྟོག་གང་ཤར་ནི་སྐུ་གསུམ་ལྷུན་གྱིས་གྲུབ་པའི་བདག་ཉིད་ཡིན་པས་སྤང་བར་
མི་ནུས་པ་དང་ཡུལ་སྣང་གང་ཤར་ཐམས་ཅད་ནི་ཐུགས་རྗེའི་རང་གདངས་འགག་་་་
མེད་དུ་ཤར་བ་ཡིན་པས་སྤང་བྱ་གཞི་མ་གྲུབ་པའི་ཕྱིར་ཏེ། ཚོགས་དྲུག་ཟིལ་གནོན་
ལས༑ སེམས་ཉིད་ལྷུན་གྲུབ་འགྱུར་མེད་ནམ་མཁའི་ཀློང་། །རོལ་བ་ངེས་མེད་
ཐུགས་རྗེའི་ཆོ་འཕྲུལ་ཀློང་། །ཐམས་ཅད་དབྱིངས་ཀྱི་རྒྱན་ལས་མ་གཏོགས་པ། །
གཞན་དུ་ལོག་པའི་ཡུལ་ནི་ལོགས་ན་མེད། །ཅེས་སོ། །གསུམ་པ་ནི། གང་སྣང་
གང་ཤར་ཐམས་ཅད་ངོ་བོ་སྟོང་པ་ཡིན་པར་མཉམ་པ་དང་རང་བཞིན་སྐུ་དང་ཡེ་་་་
ཤེས་ཡིན་པར་མཉམ་པས་ན་མྱང་འདས་ལྟར་བཟང་པོར་ཤར་ཡང་རུང་འཁོར་་་་་
ལྟར་ངན་པར་སྣང་ཡང་རུང་གང་ལའང་མངོན་ཞེན་མེད་པས་རྒྱུ་དགེ་སྡིག་ལ་
དོར་བྱ་བ་དང་འབྲས་བུ་བདེ་སྡུག་ལ་རེ་དོགས་ཀྱིས་རྩིས་གདབ་མེད་པར་ངོ་མཚར་
བའི་གནད་ཚིག་བདུན་གྱིས་བསྟན་པ་ལྟར་ཉམས་སུ་བླང་བར་བྱ་སྟེ། དེ་ཡང་རིན་་་
པོ་ཆེ་སྤུངས་པ་ལས། ཨེ་མ་ཧོ་གསུང་གི་རྡོ་རྗེ་སྙིང་པོ་ཁྱོད་ཉོན་ཅིག རང་གི་རིག་པ་
ཉིད་སྐྱེ་ཤི་དང་བྲལ་བའི་གནད་ཀྱིས། སེམས་ཅན་བྱེ་བའི་སྲོག་བཅད་པ་དང་། ཕ་
<@g
རོལ་ཏུ་ཕྱིན་པ་བཅུ་སྤྱད་པའི་གང་ཟག་ལ་ཁྱད་པར་རྡུལ་ཙམ་ཡང་མེད་པར་ཀུན་ཏུ་་
བཟང་པོ་ངས་བསྟན་པའོ། །ཀྱེ་གསུང་གི་རྡོ་རྗེ་ཆོས་ཉིད་ལ་སྤྲོས་པ་མེད་པའི་གནད་
ཀྱིས་རྟག་ཏུ་སྟོང་ཉིད་ལ་གོམས་པར་སྒོམ་པའི་སྐྱེས་བུ་དང་། སྟོང་ཉིད་ཡིད་ལ་སྐད་
ཅིག་ཀྱང་མ་བྱས་པའི་གང་ཟག་གཉིས་འཚང་རྒྱ་བ་ལ་ཁྱད་པར་རྡུལ་ཙམ་ཡང་མེད་
པར་ཀུན་ཏུ་བཟང་པོ་ངས་བསྟན་པའོ། །ཀྱེ་གསུང་གི་རྡོ་རྗེ་རིག་པ་ཉིད་འདུས་མ་་་་
བྱས་པའི་གནད་ཀྱིས་འདུས་བྱས་ཀྱི་དགེ་བ་དཔག་ཏུ་མེད་པ་བྱས་པའི་དད་པ་ཅན་་་
དང་༑ སྲོག་གཅོད་ལ་རྟག་ཏུ་བརྩོན་པའི་མི་གཉིས་ལ། ཚོགས་རྫོགས་པའི་སྒོ་་་་
ཁྱད་པར་རྡུལ་ཙམ་ཡང་མེད་པར་ཀུན་ཏུ་བཟང་པོ་ངས་བསྟན་པའོ། །ཀྱེ་གསུང་གི་
རྡོ་རྗེ་རིག་པའི་ཡེ་ཤེས་ལ་འགྲོ་འོང་མེད་པའི་གནད་ཀྱིས་ཆོས་ཉིད་ཀྱི་རྟགས་སྣ་
ཚོགས་ལུས་ངག་ལ་བྱུང་བའི་སྐྱེས་བུ་དང་། ཐོས་བསམ་ལ་བློ་སྐད་ཅིག་ཀྱང་མ
སྦྱངས་པའི་གང་ཟག་གཉིས། དངོས་པོ་མཐོང་བ་ལ་ཁྱད་པར་རྡུལ་ཙམ་ཡང་
ང་མེད་་་་་
པར་ཀུན་ཏུ་བཟང་པོ་ངས་བསྟན་པའོ། །ཀྱེ་གསུང་གི་རྡོ་རྗེ་ཆོས་ཉིད་ལ་སྐྱེ་འགག་་་་
མེད་པའི་གནད་ཀྱིས་དམྱལ་བ་ཚ་གྲང་ཉམས་སུ་མྱོང་པའི་སྐྱེས་བུ་དང་། སངས་་་་་
རྒྱས་ཀྱི་བདེ་བ་ཉམས་སུ་མྱོང་བའི་སྐྱེས་བུ་གཉིས་ལ་རྟོགས་པའི་སྒོ་ཐོབ་པ་ལ་ཁྱད་
པར་རྡུལ་ཙམ་ཡང་མེད་པར་ཀུན་ཏུ་བཟང་པོ་ངས་བསྟན་པའོ། །ཀྱེ་གསུང་གི་རྡོ་རྗེ་
རིག་པ་ལ་འགྱུར་བ་མེད་པའི་གནད་ཀྱིས་ཡིད་ཆོས་ཀྱི་སྤྲོས་པ་ཆོད་པའི་སྐྱེས་་་་་
དང་༑ བདག་རྟག་པར་ལྟ་བ་གཉིས་ལ། གནས་ལུགས་རྟོགས་པ་ལ་ཁྱད་པར་རྡུལ་
ཙམ་ཡང་མེད་པར་ཀུན་ཏུ་བཟང་པོ་ངས་བསྟན་པའོ། །ཀྱེ་གསུང་གི་རྡོ་རྗེ་ཆོས་སྐུ་་་
རང་ལ་ཡོད་པའི་གནད་ཀྱིས་ཕྱི་རོལ་ཏུ་མཆོད་པ་དང་བསྟོད་པ་དང་གསོལ་བ་སྣ་
ཚོགས་བཏབ་པའི་སྐྱེས་བུ་དང་ལས་སུ་བྱ་བྱེད་དང་བྲལ་བར་འདུག་པའི་སྐྱེས་ང་་་་
གཉིས་༑ འབྲས་བུ་ཐོབ་པ་ལ་ཁྱད་པར་རྡུལ་ཙམ་ཡང་མེད་པར་ཀུན་ཏུ་བཟང་པོ་་
ངས་བསྟན་པའོ། །གསུང་གི་རྡོ་རྗེ་དེའི་ཕྱིར་ན་རང་བྱུང་ཆེན་པོའི་ཚིག་འདི་དག་ལ་་་
སྤྱོད་པའི་སྐྱེས་བུ་ནི་འབད་པ་མེད་པར་ཉམས་སུ་ལོན་པའི་གདེང་རྙེད་ནས་སྣང་བ་
དང་སྐུ་གསུམ་དབྱེར་མེད་དུ་འཚང་རྒྱ་བ་ཡིན་ནོ། །ཞེས་གསུངས་སོ། །བཞི་པ་ནི།
བ 79 -
- 78 -



ཆོས་ཐམས་ཅད་ཀྱི་ཆོས་ཉིད་གཅིག་པུ་རིག་པ་ནམ་མཁའ་ལྟ་བུའི་ངང་ལ་མཉམ་་་་
པར་བཞག་སྟེ་བྱ་སྤྱོད་ཐམས་ཅད་དང་བྲལ་བར་གྱུར་པ་སྣང་བ་གང་ཤར་ཕར་་་་
དགག་ཚུར་མི་ལེན་པར་ཅོག་གཞག་ཆེན་པོའི་ངང་སྐྱོང་བར་བྱེད་པ་ཡིན་ཏེ། ཀུན་་་
བྱེད་ལས། ལྟ་སྤྱོད་བྱང་ཆུབ་སེམས་འདི་ནི། །ནམ་མཁའ་ལྟ་བུའི་རང་བཞིན་ཏེ། །
ནམ་མཁའ་ལ་ནི་རྟོག་དཔྱོད་འདས། །གང་ཞིག་རྟོག་དཔྱོད་བྱེད་པ་དེས། །བྱང་
ཆུབ་ནམ་མཁའ་བཞིན་མི་འགྲུབ། །ཅེས་སོ། །སྤྱོད་པ་དེ་བཞི་ནི་འཕྲོ་གནས་གང་་་་
ཤར་གྱི་རྟོག་པའི་ངོ་བོ་ལ་བལྟས་ཏེ་འཕྲོ་གནས་རང་རྒྱུད་པའི་ཆ་དེ་བོར་
ཐལ་རིག་སྟོང་ཡེ་ཤེས་རྗེན་ལ་ཕུད་ནས་རྩལ་སྦྱོང་བར་བྱེད་པ་ཡིན་ལ། དེ་ལ་ལྡོག་
ཆེས་དབྱེ་ན་འཕྲོ་རྟོག་རང་རྒྱུད་པ་ཞི་བ་ནི་མེད་པ། རང་ངོ་རང་གསལ་དུ་མཐོང་བ་
ལྷུན་གྲུབ། སྣང་ཤེས་གང་ཤར་ལ་དགག་སྒྲུབ་མི་བྱེད་པ་ཕྱལ་བ། གནད་གཅིག་ཏུ་
དྲིལ་བ་གཅིག་པུ་རུ་བཞག་པ་ཡིན་ནོ། །བཞི་པ་ལ་བཟླ་བ་ལ། མེད་པར་ལ་བཟླ་བ།
ལྷུན་གྲུབ་ཏུ་ལ་བཟླ་བ། ཕྱལ་བ་རུ་ལ་བཟླ་བ། གཅིག་པུ་རུ་ལ་བཟླ་བ་དང་བཞི་་་
ལས༑ དང་པོ་ནི། དེ་ལྟར་ལྟ་སྒོམ་སྤྱོད་གསུམ་གྱི་ལམ་ལ་གོམས་པ་མཐར་ཕྱིན་་་་
ནས་སྣང་སྲིད་འཁོར་འདས་ཀྱིས་བསྡུས་པའི་ཆོས་ཐམས་ཅད། །རིག་སྟོང་ཐིག་ལེ་
ཉག་གཅིག་པོ་དེ་ཡི་ངང་དུ་འུབ་ཀྱིས་རྫོགས་ཏེ་ཆོས་སྐུ་སྐྱེ་བ་མེད་པའི་སྐུ་མངོན་དུ་
གྱུར་ནས་མ་དག་འཁྲུལ་བའི་ཆོས་རྣམས་བཙལ་ཀྱང་མི་རྙེད་པ་སྟེ། ཚོགས་དྲུག་
ཟིལ་གནོན་ལས། འཁོར་བ་ཀུན་བཟང་མྱ་ངན་འདས་པ་བཟང་། །ཀུན་བཟང་ཀློང་
ན་འཁོར་འདས་ཡེ་ནས་མེད། །སྣང་བ་ཀུན་བཟང་སྟོང་པ་ཀུན་ཏུ་བཟང་། །ཀུན་
བཟང་ཀློང་ན་སྣང་སྟོང་ཡེ་ནས་མེད། །ཅེས་སོ། །གཉིས་པ་ནི། རིག་སྟོང་དོན་གྱི་ཡེ་
ཤེས་སྐུ་གསུམ་དབྱེར་མི་ཕྱེད་པ་དེ་ནི་རྩོལ་མེད་རང་བྱུང་དུ་ལྷུན་གྱིས་གྲུབ་པ་ཉིད་
གློ་བུར་ལས་རླུང་གི་སྒྲིབ་གཡོགས་དང་བྲལ་བ་ཉིད་མངོན་དུ་གྱུར་པ་ནི་ལོངས་སྤྱོད་
རྫོགས་པའི་སྐུའོ། །སྡུག་བསྔལ་དང་ཀུན་འབྱུང་གིས་བསྡུས་པའི་ཆ་ཐམས་ཅད་
ཀྱང་རྩོལ་བས་སྤང་བར་མི་རིགས་ཏེ་མྱང་འདས་ཀྱི་སྐུ་དང་ཡེ་ཤེས་སོགས་དེ་
རྣམས་ཡིན་པའི་ཕྱིར་ཏེ། མུ་ཏིག་ཕྲེང་བ་ལས། འབྱུང་བ་ལྔ་ནི་འོད་ལྔ་སྟེ། །ཉི་མ་ཟླ་
ཀློང་ཆེན་པའི་བཞེད་པ།
བ་ཤེས་རབ་ཐབས། །སྐྱེས་པ་གཞི་ལ་བུད་མེད་ལམ། །གཟའ་ནི་རྟགས་ཚད་སྐར་་་
མ་ཆོས། །སྤྲིན་ནི་ཐུགས་རྗེ་ཀུན་ལ་ཁྱབ། །ཤིང་ནི་ཐུགས་རྗེ་རྒྱས་པའི་ལམ། །རི་ནི་
ལྟ་བ་འགྱུར་བ་མེད། །བྲག་ནི་ཆོས་སྐུ་སྐྱེ་འཇིག་བྲལ། །ཞེས་སོགས་རྒྱ་ཆེར་
གསུངས་པས་སོ། །རང་གི་སྒོ་གསུམ་སྐུ་གསུང་ཐུགས་ཀྱི་རང་བཞིན་དུ་ཡེ་ནས་་་་་་
གནས་པའི་ཕྱིར་ན་གསར་དུ་མྱང་འདས་ཀྱི་ཆོས་ཞེས་པའི་བླང་བྱ་ཉིད་ཟད་པ་སྟེ།
ཀུན་ཏུ་བཟང་པོ་ཐུགས་ཀྱི་མེ་ལོང་ལས། སངས་རྒྱས་མ་བསྐྱེད་རིང་ལས་འབྱུང་བ་་
ལས༑ ༑སངས་རྒྱས་སྒོམ་ཞིང་སྒྲུབ་པས་ཁྱོད་ཀྱིས་གོལ། །བྱང་ཆུབ་རྟོག་མེད་ངང་ལ་
གནས་པ་ལ། །འདུས་བྱས་དགེ་རྩ་བྱས་པས་ཁྱོད་ཀྱིས་གོལ། །ཞེས་སོ། །དེ་ལྟར་་་་
གདོད་ནས་ཆོས་ཐམས་ཅད་དག་མཉམ་བདེན་པ་དབྱེར་མེད་དུ་ལྷུན་གྱིས་གྲུབ་པ་
ཉིད་རྩོལ་མེད་རང་བཞག་གི་ལམ་གྱིས་སྐབས་འདིར་ཇི་བཞིན་མངོན་དུ་གྱུར་པ་
ཡིན་ནོ། །གསུམ་པ་ནི། འཁོར་འདས་སྣང་བཏགས་ཀྱིས་བསྡུས་པའི་ཆོས་ཐམས་་་
ཅད་ངོ་བོ་སྐྱེ་མེད་མཐའ་བྲལ་ཡིན་པར་
ན་པར་མཉམ་པ་དང་། རང་བཞིན་སྐུ་དང་ཡེ་ཤེས་
ཀྱི་བདག་ཉིད་ཡིན་པར་མཉམ་པའི་དོན་མངོན་དུ་གྱུར་ཏེ་མྱང་འདས་ཀྱི་བདེ་བ་་་
ཐོབ་འདོད་ཀྱི་རེ་བ་དང་བྲལ། རང་དོན་དུ་ཞི་བདེ་ལ་ཞེན་པ་བྲལ། འཁོར་བར་སྐྱེ་
བའི་དོགས་པ་དང་བྲལ་ཏེ་ནམ་མཁའ་ཇི་སྲིད་དུ་མུ་མེད་ཀྱི་སེམས་ཅན་གྱི་དོན་
མཛད་པའི་སྤྲུལ་པའི་སྐུ་མངོན་དུ་གྱུར་པ་ཡིན་ནོ། །བཞི་པ་ནི། གདོད་མའི་གཞིའི་
རང་བཞིན་སྟོང་གསལ་འཕོ་འགྱུར་བྲལ་བའི་རང་གདངས་མངོན་དུ་གྱུར་པ་འབྲས་
བུ་མཐར་ཐུག་རིག་པ་ཟང་ཐལ་ཆེན་པོའི་བཙན་ས་ཟིན་ཏེ་དེ་ལས་གཞན་དུ་གྱུར་
པའི་ཆོས་བཙལ་ཀྱང་མི་རྙེད་པ་ངོ་བོ་ཉིད་སྐུའི་གོ་འཕང་ལ་དབང་འབྱོར་ནས་ཅོག་་
གཞགཆེན་པོ་རུ་གནས་པ་ཡིན་ཏེ། ཚོགས་དྲུག་ཟིལ་གནོན་ལས། གཅིག་པུ་འགྲན་
ཟླ་བྲལ་བ་ཆེ་བའི་མཆོག །ཆེ་བའི་ཆེན་པོ་ཀུན་བཟང་ཆོས་ཀྱི་དབྱིངས། །རྒྱལ་པོ་ལྟ་
བུ་ཐམས་ཅད་ཟིལ་མནན་ནས། །འཁོར་འདས་ཀུན་ལ་དབང་བསྒྱུར་གར་མ་་་
གཡོས༑ ༑ཞེས་སོ། །དེ་ལྟར་འབྲས་བུ་བཞི་པོ་དེ་ཡང་ལྡོག་ཆས་དབྱེ་བ་སྟེ། མ་དག་
འཁྲུལ་སྣང་དབྱིངས་སུ་ཟད་པ་མེད་པ། རང་སྣང་སྐུ་གསུམ་མངོན་དུ་གྱུར་པ་ལྷུན་་་་
gg
- 80 -
- 81 -



ཀློང་ཆེན་པའི་བཞེད་པ།
ས
ལེགས་ཀྱི་སྣང་བས་འགྲོ་ཁམས་མ་ལུས་དུས་གཅིག་ལ་ཁྱབ་པའི་རྒྱུར་གྱུར་ཅིག །མངྒ་ལམ།།
SEve---།
ཀྱི
གྲུབ༑ དེའི་ངོར་འཁོར་འདས་བཟང་ངན་བྲལ་བ་ཕྱལ་བ། ཆོས་ཀུན་རོ་མཉམ་
གཅིག་ཏུ་གྱུར་ཏེ་ཡེ་གྲོལ་མཉམ་པ་ཉིད་ལས་གཞན་པ་གཞི་མ་གྲུབ་པ་གཅིག་་་་་་
ཡིན་ནོ། །ལྟ་སྒོམ་སྤྱོད་འབྲས་ཐམས་ཅད་ལ་ནང་གསེས་སུ་མེད་པ་ལྟ་བ། ལྷུན་
གྲུབ་སྒོམ་པ། ཕྱལ་བ་སྤྱོད་པ། གཅིག་པུ་འབྲས་བུར་བཞག་ཀྱང་ཆོག་གོ །གསུམ་་
པ་མཇུག་དོན་ལ། ཆོས་ཀྱི་ཆེ་བ་བཤད་པ་དང་། མཛད་བྱང་སྨོས་པ་དང་གཉིས་
ལས༑ དང་པོ་ནི། ཅོག་གཞག་བཞི་ལྡན་དུ་བཤད་པའི་མན་ངག་འདི་ནིའཁྲུལ་་་
ཁྲེགས་གེར་ཆོད་པར་བྱེད་པའི་ལམ་ཟབ་ཀྱི་དགོངས་པ་མཐར་ཐུག་པ་སྟེ། མན་
ངག་འདིར་གསུངས་པའི་གནད་རྣམས་དང་ལྡན་པར་བྱས་ན་ཡུད་ཙམ་གྱིས་གྲོལ་་་
བའི་སར་གཏན་སྲིད་ཟིན་ནུས་པ་ཡིན་ནོ། །ཟབ་ཆོས་འདི་ཉིད་ནི་རྟོག་གེ་ཕལ་གྱིས་
རྣམ་རྟོག་གི་ཤར་ཆ་ཡི་གེར་བཀོད་པ་ལྟར་མིན་པར་རིག་སྟོང་འཇམ་དཔལ་གཞོན་
ནུའི་གསང་བ་གསུམ་གྱི་དཔལ་ཕུན་སུམ་ཚོགས་པ་དད་དང་སྐལ་བ་ལྡན་པའི་སྐྱེ་་་
བོ་ལ་སྣང་བ་ཡིན་པས་ན་ཟབ་རྒྱས་ཀྱི་ཆོས་ཚུལ་རབ་འབྱམས་ཀྱི་མཆོག་ཏུ་གྱུར་པ་
ཡིན་ནོ། །གཉིས་པ་ནི། ཆུ་སྦྲུལ་ཟླ་ཚེས་ལ་མི་ཕམ་འཇམ་དཔལ་དགྱེས་པའི་བློ་
མཚོ་ལས་བྱུང་བའོ། །ཞེས་སོ། །སྨྲས་པ། ཆོས་ཀུན་འགལ་འདུར་མཐོང་བའི་རྟོག་
གེ་དང་། །བླུན་སྒོམ་སེམས་ཀྱི་བྱང་བལྟས་བྲག་ཕུག་ཏུ། ཟབ་དོན་ཉི་འོད་ཟེར་འདི་
འཆར་དཀའ་ཡང་། །བློ་གསལ་བློ་ཡི་པད་མོ་བཞད་པར་བྱེད། །མཁས་གྲུབ་ཀླུ་
དབང་བྱེ་བས་རོལ་བའི་གནས། །རྨད་བྱུང་ལུང་གི་ཆུ་གཏེར་ལས་ཐོན་པའི། །རྣམ་
བཤད་ཉི་མའི་འོད་སྟོང་གསལ་བ་འདིས། །ས་གསུམ་མི་ཤིས་མུན་པ་སེལ་གྱུར་
ཅིག ༑བདག་སོགས་སྐྱེ་བའི་ཕྲེང་བ་ཐམས་ཅད་དུ། །སྙིང་དབུས་ཆུ་སྐྱེས་འཛུམ་པའི་
གདན་བཟང་ལ། །འབྲལ་མེད་མི་ཕམ་རྒྱ་མཚོ་དགྱེས་བཞུགས་བཞིན། །ལེགས་་་་་
བཤད་གདམས་བཟང་འགྲོ་ལ་ངོམ་གྱུར་ཅིག །ཅེས་པ་འདི་ནི་རང་ལ་རེ་ལྟོས་འཆའ་
བའི་སློབ་བུ་འགའ་ལ་ཕན་འདོད་ཀྱི་བསམ་པས་རབ་བྱུང་རྒྱལ་པོའི་ཤིང་སྦྲུལ་ལོའི་སྤྲེལ་ཟླའི་
ཚེས་བཅུ་ཨོ་རྒྱན་སངས་རྒྱས་གཉིས་པས་བོད་ཁམས་མཐའ་དབུས་ཐམས་ཅད་ཞབས་ཀྱིས་་་་་
བཅགས་པའི་དུས་ཆེན་ལ་ངག་དབང་བློ་གྲོས་མཚུངས་མེད་ཀྱིས་གྲུབ་པར་བགྱིས་པ་དགེ་་་
4pUpuI
ces
ཏུg
བ83 -
བ 82 -



ས
པདྨ་ཀ་རའི་མན་ངག
..;
དྷཱི༔ ཁྲེགས་ཆོད་གནད་ཀྱི་གདམས་པ་པདྨ་ཀ་རའི་མན་
ངག་གིས་བཀྲལ་བ་མ་རྟོགས་དྲྭ་བ་གཅོད་
པའི་རལ་གྲི་ཞེས་བྱ་བ་བཞུགས་སོ། །
དྷཱི ན་མོ་གུ་རུ་ཤཱཀྱ་མུ་ནེ་ཡེ། ཟབ་ལས་ཆེས་ཟབ་སྨིན་གྲོལ་ཆར་ཟིམ་རྒྱུན། །
བདག་བློ་འདབ་སྟོང་བཅུད་དུ་བསྙིལ་མཁས་པའི། །འདྲེན་མཆོག་བཤེས་གཉེན་བླ་
མའི་ཚོགས་རྣམས་ཀྱི། །བཀའ་དྲིན་དྲན་བཞིན་གུས་ཕྱག་ལན་བརྒྱར་འབུལ། །
རབ་འབྱམས་སྲས་བཅས་རྒྱལ་བའི་གསང་གསུམ་ཀུན། །གཅིག་བསྡུས་མཚན་
དཔེའི་སྐུར་སྣང་འགྲོ་བའི་མགོན། །འཁོར་འདས་དབང་སྒྱུར་པདྨ་རྒྱལ་པོ་ཞེས། །
གྲགས་པའི་མཚན་སྙན་འཆང་དེ་སྤྱི་བོར་བསྙེན། །ཚོགས་ཟུང་ཆུ་གཏེར་ཁྱོན་ལ་་་་་
དགྱེས་རོལ་ཞིང་། །དྲི་བྲལ་ལུང་རིགས་གདེངས་ཀ་བདུན་གྱིས་མཛེས། །མན་ངག་
ནོར་བུའི་བགོ་བཤའ་འགྱེད་པའི་གཉེན། །མི་ཕམ་ཀླུ་ཡི་དབང་པོར་མགོས་ཕྱུག་་་་
འཚལ༑ ༑དེ་ལྟར་རྒྱལ་དང་རྒྱལ་སྲས་ཆེན་པོ་གཉིས། །གྲོས་མ་བྱས་ཀྱང་དགོངས་
པ་གཅིག་གྱུར་པ། །མ་རྟོགས་དྲྭ་བ་གཅོད་ལ་རལ་གྲི་དང་། །མཚུངས་པའི་ལེགས་
བཤད་གནད་གསང་ཅུང་ཟད་དགྲོལ། །དེ་ལ་འདིར་སྡེ་གསུམ་ཀློང་དགུའི་མན་ངག་
ཡོངས་ཀྱི་བཅུད་ཕྱུང་བ་ཤེས་བརྩོན་དད་དམ་ལྡན་པའི་སྐྱེ་བོ་ཟླ་བ་དྲུག་གིས་རིག་་་་
འཛིན་གྱི་ས་ལ་སྦྱོར་ནུས་པའི་ཟབ་ཆོས་མཚུངས་ཟླ་དང་བྲལ་བ་ཁྲེགས་ཆོད་གནད་
ཀྱི་གདམས་པ་ཞེས་བྱ་བ་འདི་ཉིད་རྒྱལ་དབང་པདྨ་ཀ་རའི་མན་ངག་བཞིན་ཅུང་
ཟད་བཤད་པར་བྱ་བ་ལ། བསྟན་བཅོས་རྩོམ་པ་ལ་འཇུག་པའི་ཡན་ལག བརྩམ་བྱ་
བསྟན་བཅོས་ལུས་ཀྱི་རང་བཞིན། མཇུག་ཡོངས་སུ་རྫོགས་པའི་བྱ་བ་དང་གསུམ་་
ལས༑ དང་པོ་ལ་མཆོད་པར་བརྗོད་པ་དང༌། རྩོམ་པར་དམ་བཅའ་བ་གཉིས་ལས།
དང་པོ་ནི། འཁོར་འདས་ཐམས་ཅད་དང་པོ་གང་ལས་བྱུང་བའི་གཞི། བར་དུ་གང་
གི་རང་བཞིན་ལས་མ་འདས་པའི་ཆོས་ཉིད། མཐ
མཐར་གང་གི་ཀློང་དུ་ཐིམ་པའི་འབྲས་
c@g
བུ་ཞེས་སྣང་ཚུལ་ལ་ལྟོས་ནས་ཐ་དད་དུ་བཏགས་ཀྱང་དོན་ལ་དབྱེར་མེད་རིག་་་་་
རང་བྱུང་ཡེ་ཤེས་ཉིད་ངོ་བོའི་ཆ་ནས་གཞལ་ན་རྟག་ཆད་སྐྱེ་འགག་འགྲོ་འོང་སོགས་
སྤྲོས་པའི་མཐའ་ཐམས་ཅད་བྲལ་བའི་འཇམ་པའི་རང་བཞིན་དུ་གནས་སོ། །ཡི་གེ་
མེད་པ་ལས། རང་བྱུང་ཡེ་ཤེས་ཀྱི་ལྟ་བ་ལ་བཅད་པའི་ཡུལ་མེད་དོ། །སྔར་འདས་་་་
པ་མེད་དོ། །ཕྱིས་འབྱུང་བ་མེད་དོ། །ད་ལྟར་སྣང་བ་གང་ཡང་མེད་དོ། །ལུས་མེད་
དོ༑ ༑བག་ཆགས་མེད་དོ། །མ་རིག་པ་མེད་དོ། །སེམས་མེད་དོ། །ཡིད་མེད་དོ། །
ཤེས་རབ་མེད་དོ། །འཁོར་བ་མེད་དོ། །མྱང་འདས་མེད་དོ། །རིག་པ་ཉིད་ཀྱང་ཡོད་
པ་མ་ཡིན་ནོ། །ཡེ་ཤེས་ཀྱི་སྣང་བ་གང་ཡང་མེད་དོ། །ཞེས་སོ། །རང་བཞིན་གྱི་ཆ་
ནས་གཞལ་ན་སྟོང་བའི་རང་མདངས་འགག་པ་མེད་པ་སྐུ་དང་ཡེ་ཤེས་ཐམས་ཅད་
རང་ཆས་སུ་རྫོགས་པའི་དཔལ་དང་ལྡན་པ་སྟེ། ཀློང་གསལ་ལས། རང་བཞིན་ལྷུན་
གྲུབ་ཡེ་ཤེས་ནི། །སྟོང་གསལ་རང་གདངས་ཉིད་དུ་གནས། །ཞེས་སོ། །ཐུགས་རྗེའི་
ཆ་ནས་གཞལ་ན་རང་རྩལ་ཅིར་ཡང་འཆར་དུ་རུང་བ་མྱང་འདས་ཀྱི་ཆོས་ཚུལ་རྒྱ་
མཚོའི་སྤྲོ་གཞི་ཡེ་ཤེས་དམ་པའི་བདག་ཉིད་དུ་བཞུགས་པ་དང་། འཁོར་བའི་ཆོས་
ཀུན་གྱི་ཆོས་ཉིད་དུ་བཞུགས་ཀྱང་འཁོར་བའི་སྐྱོན་གྱིས་མ་གོས་པས་ན།
སེམས་་
དཔར་གྱུར་པ་སྟེ། དེ་ཉིད་ལས། ཐུགས་རྗེ་ཀུན་ཁྱབ་ཡེ་ཤེས་ནི། །འགགས་མེད་སྣ་
ཚོགས་ཉིད་དུ་གནས། །ཞེས་སོ། །དེ་ལྟར་སྐུ་གསུམ་དབྱེར་མི་ཕྱེད་པའི་བདག་ཉིད་
ཅན་གྱི་རིག་པ་ཉིད་ཀྱི་དོན་ཇི་བཞིན་དུ་རྟོགས་པ་ནི་རབ་ལྟ་བ་མཇལ་བའི་འདུ་་་་
ཚུལ་དང་། དེ་ལྟ་བུའི་དོན་རྟོགས་པའི་ཕྱིར་དུ་ཐབས་གྲོལ་གྱི་ལམ་སྤྱི་ལ་གནད་དུ་
བསྣུན་པ་འབྲིང་སྒོམ་པ་གོམས་པའི་ཕྱག་འཚལ་ཚུལ་དང་། རྒྱལ་སྲས་འཇམ་
དཔལ་གཞོན་ནུ་ཉིད་ལ་ཡོན་ཏན་དེ་ལྟ་བུ་དང་ལྡན་པར་ཤེས་ནས་སྒོ་གསུམ་གུས་་་་
པས་འདུད་པ་ནི། ཐ་མ་སྤྱོད་པ་མོས་གུས་ཀྱི་ཕྱག་ཡིན་ནོ། །གཉིས་པ་ནི། ངོ་བོ་སྐྱེ་
བ་མེད་པ་ལ་ལྟ་བའི་ངེས་པ་འདྲོང་པའི་ངང་དུ་རང་བཞིན་འོད་གསལ་གྱི་ཡེ་ཤེས་ཆུ་
ལ་ཆུ་ཐིམ་པ་ལྟར་མཉམ་པར་བཞག་ཚེ་ཐུགས་རྗེ་རིག་རྩལ་གྱི་སྣང་བ་འགས་
་འགགས་་
མེད་དུ་འཆར་བ་ལ་ཞེན་མེད་རང་གྲོལ་དུ་རྩལ་སྦྱངས་བས་མ་དག་འཁྲུལ་བའི་སྣང་
3g
་་་
- 85 -
- 84 -



ས་
པདྨ་ཀ་རའི་མན་ངག
ཤེས་ཐམས་ཅད་འོད་གསལ་མཉམ་པ་ཉིད་ཀྱི་ཀློང་དུ་ཁྲེགས་གེར་ཆོད་དེ་གཟུང་
འཛིན་གྱིཆོས་བཙལ་ཀྱང་མི་རྙེད་པར་བྱེད་པའི་གནད་ཀྱི་གདམས་པ་མཆོག་ཉིད་
འདི་བཤད་པར་བྱ་ཞེས་དམ་བཅས་པ་ཡིན་ནོ། །གཉིས་པ་ལ། བྱ་བྲལ་ཡོངས་་
རྫོགས་ཀྱི་ལྟ་བ་བཤད་པ། ཉིན་མཚན་ཁ་སྦྱོར་གྱི་སྒོམ་པ་བཤད་པ། བརྟུལ་ཞུགས་
དབང་སྒྱུར་གྱི་སྤྱོད་པ་བཤད་པ། རྣམ་དག་ལྷུན་གྲུབ་ཀྱི་འབྲས་བུ་བཤད་པ་དང་
བཞི་ལས། དང་པོ་ལ་རང་བཞག་གི་ཐབས་བསྟན་པ་དང་། ཐབས་དེ་ལས་བྱུང་
བའི་ལྟ་བ་ངོ་སྤྱོད་པ་དང་གཉིས་ལས། དང་པོ་ནི། སྒོ་གསུམ་འཛིན་རྩོལ་དང་
བཅས་པའི་དུས་སུ་རིག་པ་ངོས་ཟིན་དཀའ་བ་ཆུ་ཧ་ཅང་རྙོགས་ཚེ་གཟུགས་བརྙན་་་
མི་སྣང་བ་ལྟར་ཡིན་པས་ན། ལུས་རྩོལ་བ་མེད་པར་རྣམ་སྣང་ཆོས་བདུན་དང་ལྡན་་་
པའི་སྒོ་ནས། ངག་སྨྲ་བརྗོད་སྤངས་པ་ཆུ་ཆད་པའི་རང་འཐག་ལྟར་བསྡད། ཤེས་པ་
ཡུལ་གང་གིའང་རྗེས་སུ་མི་འབྲང་བར་མ་བཅོས་མཉམ་པ་ཉིད་ཀྱི་ངང་དུ་སྤྲོ་བསྡུ་་་
དང་བྲལ་བར་རང་སོར་བཞག་པའི་སྟེང་ནས་རིག་པ་ངོས་ཟིན་སླ་སྟེ་འོག་གཞིའི་་
གོས་མདོག་སོགས་ཀྱིས་མ་བསྒྱུར་ཚེ་ཤེལ་གོང་རང་གི་ཁ་དོག་རྗེན་པར་མཐོང་་་
ལྟར་ཡིན་ནོ། །བཞག་ཐབས་འདི་འདྲའི་གནད་ལ་བརྟེན་ནས་ལྟ་བ་ངོ་སྤྲོད་པ་ནི་
སྔོན་བྱོན་གྱི་གྲུབ་དབང་གོང་མ་རྣམས་ཀྱི་མན་ངག་ཀྱང་ཡིན་ནོ། །དཔལ་ས་ར་ཧས།
བསམ་དང་བསམ་བྱ་རབ་ཏུ་སྤངས་ནས་སུ། །བསམ་མེད་བུ་ཆུང་ཚུལ་དུ་གནས་བྱ་
ཞིང་༑ ༑བླ་མའི་ལུང་ལ་བསྒྲིམས་ཏེ་རབ་འབད་ན། །ལྷན་ཅིག་སྐྱེས་པ་འབྱུང་བར་
ཐེ་ཚོམ་མེད། །ཅེས་སོ། །གཉིས་པ་ལ། ལྟ་བ་ངོ་སྤྱོད་པ་དང་། གོལ་ཤོལ་གྱི་འཕྲང་
བསལ་བ་གཉིས་ལས། དང་པོ་ནི། དེ་ལྟར་ཅི་ཡང་མི་བསམ་པར་རང་བབས་སུ་་་
བཞག་པ་དེ་ཡི་གཤིས་ལ་བཅས་བཅོས་སྤུ་ཙམ་མ་བྱས་པར་བབས་ཀྱིས་བལྟ་བ་ཡི་
ཚེ་ན་ཐ་མལ་གཉུག་མའི་ཤེས་པ་རང་གི་ངོ་བོ་འདི་ཡིན་དེ་ཡིན་སོགས་དམིགས་
གཏད་ཀྱི་རྣམ་པ་གང་ཡང་མེད་པ་སྟོང་སང་ངེ་བ་མཐའ་དབུས་བྲལ་བ་ནམ་མཁའ་
ལྟ་བུ་འདི་ནི་ངོ་བོ་ཀ་དག་ཆོས་སྐུའི་ཡེ་ཤེས་ཏེ། ཀློང་གསལ་ལས། ངོ་བོ་ཀ་དག་ཡེ་
ཤེས་ནི། །མ་རིག་རྟོག་པ་ཀུན་དང་བྲལ། །ཞེས་སོ། །རང་སེམས་ཡེ་སྟོང་རྩ་བ་དང་
3g
བྲལ་བའི་དོན་ལ་ཁོ་ཐག་གཏིང་ནས་ཆོད་དེ་སྨྲ་བསམ་བརྗོད་པ་དང་བྲལ་བའི་དེ་
ཉིད་རྟོག་མེད་རང་བཞག་གི་ཚུལ་གྱིས་ཉམས་སུ་མྱོང་བ་ཡི་གསལ་ཆ་འགག་
མེད་པ་ས་ལེ་བ་འདི་ནི་རང་བཞིན་ལྷུན་གྱིས་གྲུབ་པ་ལོངས་སྤྱོད་རྫོགས་པའི་སྐུ་སྟེ།
ཐལ་འགྱུར་ལས། རང་བཞིན་ལྷུན་གྲུབ་ཡེ་ཤེས་ཞེས། །མ་སྐྱེས་མི་འགག་ཅིར་མི་་་
དགོངས༑ ༑ཡུལ་དག་ངེས་པ་མེད་ཕྱིར་རོ། །རྩལ་དང་ཡོན་ཏན་འགགས་མེད་པས།།
རོལ་བ་ཙམ་དུ་སྣང་བ་ལས། །སྣ་ཚོགས་རྫོགས་པའི་གཞི་མའོ། །ཞེས་སོ། །ངོ་བོ་་་
སྟོང་བ་དང་རང་བཞིན་གསལ་བ་གཉིས་དབྱེར་མི་ཕྱེད་པའི་རང་གདངས་འགགས་
པ་མེད་པ་ཅི་ཡང་མིན་ལ་ཅིར་ཡང་འཆར་དུ་རུང་བ་འཁོར་འདས་ཐམས་ཅད་ལ་
ཁྱབ་བྱེད་དུ་བཞུགས་པ་འདི་ནི་ཐུགས་རྗེ་ཀུན་ཁྱབ་འགགས་པ་མེད་པ་སྤྲུལ་པའི་སྐུ་
སྟེ༑ རྒྱུད་ལས། འགག་མེད་རྩལ་ནི་ཅི་ཡང་འཆར། །སྟོང་གསལ་རིག་ཅིང་འགྱུར་
བ་མེད། །ཅེས་སོ། །དེ་ལྟར་སྟོང་གསལ་དབྱེར་མེད་བསམ་བརྗོད་ལས་འདས་པའི་
དོན་ཡུལ་མེད་རང་གསལ་གྱི་ཚུལ་དུ་ཉམས་སུ་མྱོང་བ་ལ་ངོ་བོ་རང་བཞིན་ཐུགས་
རྗེ་གསུམ་གྱི་ཐ་སྙད་བཏགས་ཏེ་ལྟ་བ་ཡོངས་ཀྱི་མཐར་ཐུག་ཏུ་ངོ་སྤྲད་པ་འདི་ནི་
བཀའ་གཏེར་དགོངས་པ་ཆུ་བོ་གཅིག་འདྲེས་སུ་གྱུར་བའི་མན་ངག་སྟེ། རྡོ་རྗེ་
སེམས་དཔའ་སྙིང་གི་མེ་ལོང་ལས། ངོ་བོའི་ཆོས་ཐམས་ཅད་སྟོང་པར་ཤེས་པར་
གྱིས་ཤིག རང་བཞིན་གྱི་ཆོས་ཐམས་ཅད་གསལ་བར་ཤེས་པར་གྱིས་ཤིག ཐུགས་
རྗེའི་ཆོས་ཐམས་ཅད་སེམས་ཅན་ལ་ཁྱབ་པར་ཤེས་པར་གྱིས་ཤིག ཅེས་དང་། ནོར་
བུ་ཕྲ་བཀོད་ལས། རྫོགས་སངས་སྐུ་ནི་རང་རིག་ཉིད། །ངོ་བོ་དུས་གསུམ་འགྱུར་བ་
མེད༑ ༑རང་བཞིན་རྟག་ཏུ་འགག་པ་མེད། །ཐུགས་རྗེ་ཀུན་ལ་རང་སྣང་ཞིང་། །ཞེས་
དང་༑ ཟབ་ཆོས་ཞི་ཁྲོ་དགོངས་པ་རང་གྲོལ་ལས། འགྱུ་འཕྲིག་དངོས་མེད་ངོ་བོ་
སྟོང་༑ ༑སྟོང་པའི་རང་བཞིན་རང་འོད་གསལ། །གསལ་བའི་ཐུགས་རྗེ་འགག་་་་
མེད༑ ༑ཅེས་སོ། །ལྟ་བ་དེ་ཉིད་ཇི་ལྟར་རྟོགས་ཚུལ་ནི། ཕྱི་ཚོགས་དྲུག་གིས་བསྡུས་
པའི་ཡུལ་སྣང་ཕྲ་རགས་ལ་བལྟས་པས་སྣང་ལ་རང་བཞིན་མེད་པ་རྒྱ་མཚོའི་གཟའ་
སྐར་ལྟར་མཐོང་ཞིང་རྟོགས། ནང་ཆོས་ཉིད་སྟོང་པའི་ངོ་བོ་ལ་བལྟས་པས་ཐམས
་་་
pas
- 87 -
- 86 -



：
ཅད་རང་བཞིན་མེད་པ་ནམ་མཁའི་དཀྱིལ་ལྟར་མཐོང་ཞིང་རྟོགས། གསང་བ་རིག་
པ་ལ་བལྟས་པས་ཡིད་དཔྱོད་དུ་མ་ལུས་པར་མངོན་སུམ་དུ་རྟོགས་པ་སྟེ། ཀློང་
གསལ་ལས། ཕྱི་ནང་གསང་བ་ཐམས་ཅད་ཀྱང་། །ངོ་བོ་ཉིད་དུ་མཐོང་ཞིང་རྟོགས།།
ཞེས་སོ། །གཉིས་པ་ལ། ལྟ་བ་གསུམ་གྱི་གོལ་ས་སོ་སོར་བསལ་བ་དང་། ཐུན་མོང་
གི་གོལ་ས་བསལ་བས་མཇུག་བསྡུ་བ་གཉིས་ལས། དང་པོ་ནི། སྤྱིར་ངོ་བོ་ཞེས་བྱ་་
བ་ནི་རང་གི་སེམས་ཀྱི་གནས་ལུགས་རྣལ་མ་གཤིས་ཀྱི་རང་བཞིན་ཅིར་ཡང་གྲུབ་་
པ་མེད་པ་ཡེ་གདོད་མ་ནས་ད་ལྟའི་ཤེས་པ་བཅོས་བསླད་དང་བྲལ་བ་འདི་ག་ལྟར་་་
ཡོད་པ་ཡིན། དེའི་ལྟ་བ་ནི་ཆོས་ཉིད་དེའི་བབ་མངོན་སུམ་དུ་རྟོགས་ཏེ་ཡིད་དཔྱོད་་་་
དང་༑ ཁ་བཤད་ཙམ་ལ་གདེང་མི་འཆའ་བ་ཡིན་པས་ན་ཇི་བཞིན་རྟོགས་པའི་ལྟ་བ་
ལ་གོལ་ས་མེད་མོད། དེ་གའི་སྟེང་དུ་མི་འཇོག་པར་གང་ཟག་གིས་སྟོང་ཉིད་དུ་
བཟུང་བ་དེ་ཡིད་དཔྱོད་ཚིག་གི་ལྟ་བའི་དོན་དུ་བྱས་ནས་སྟོང་འཛིན་གྱི་བློ་དང་་་་
བྲལ་བས། སྟོང་པ་ཕྱང་ཆད་བྱ་བར་གོལ་བ་ཡིན། དེར་གོལ་བའི་རྟགས་སུ། ཐམས་
ཅད་གཏད་མེད་ཡིན། བྱར་མེད་ཡིན། མཐའ་བྲལ་ཡིན་ཟེར་ནས་དགེ་སྡིག་ཐམས་
ཅད་འཆོལ་ཉོག་ཏུ་སྤྱོད་ཅིང་ལས་ལ་བཟང་
ཟང་ངན་མེད། དགེ་བས་ཕན་མི་གདགས།
སྡིག་པས་གནོད་མི་སྐྱེལ། ཐམས་ཅད་མཉམ་ཉིད་ཡིན། ཟང་ཐལ་ཡིན་ཟེར་བའོ།།
དེར་གོལ་བའི་སྐྱོན་ནི། སངས་རྒྱས་དང་བྱང་སེམས་མེད་སྙམ་པའི་བློས་སྐྱབས་་་་་
འགྲོ་སེམས་བསྐྱེད་དག་སྣང་མོས་གུས་ཆོས་སྤྱོད་ཀྱི་བྱ་བ་ཐམས་ཅད་རྒྱང་དུ་བོར།
ངན་སོང་དང་སེམས་ཅན་མེད་ཟེར་ནས་སྲོག་གཅོད་དང་མ་བྱིན་ལེན་ལ་སོགས་མི་
དགེ་བའི་ལས་ལ་འཆོལ་ཉོག་ཏུ་སྤྱོད་ཅིང་བྱམས་སྙིང་རྗེ་དང་བློ་ལྡོག་རྣམ་བཞིའི་་་་
ཉམས་ལེན་རོ་བཞིན་འདོར། བདེན་མེད་ལ་ངེས་པ་སྤུ་ཙམ་མེད་པའི་རྟགས་སུ་མེ་
སྟག་ཆུང་ངུ་ཙམ་གྱིས་རེག་པའི་སྡུག་བསྔལ་ལའང་མི་བཟོད་ཅིང་གཞན་གྱིས་རང་་་་
གི་སྐྱོན་བརྗོད་པ་དང་ཚིག་རྩུབ་ཕྲན་བུ་ཙམ་སྨྲ་བ་ཐོས་ཚེ་མི་དགའ་བ་དང་ཞེ་སྡང་་་་
གཏིང་ནས་སློང་། ཟས་གོས་གྲགས་སྙན་སོགས་ལ་ཞེན་པ་མི་ནག་ཕལ་པ
ཀྱང་སྡུག་པར་གྱུར་ཏེ་ཚེ་འདིའི་བྱ་བ་ཁོ་ནའི་དོན་དུ་གྱུར་པ་ཡིན་ལ། དེ་འདྲ་དེ་ལ་་་་
g?ge
པདྨ་ཀ་རའི་མན་ངག
ནི་ནག་པོ་ཁ་འབྱམས་བདུད་ཀྱི་ལྟ་བ་ཞེས་བྱ་སྟེ་མུ་སྟེགས་རྒྱང་འཕེན་པའི་གྲུབ་་
མཐའ་ལ་མ་བསླབས་པར་ཡང་ལྟ་བ་རྒྱུད་ལ་སྐྱེས་པ་སྟེ་འགྲོ་ས་རྡོ་རྗེ་དམྱལ་བ་ལས་
མེད་དེ། འཕགས་པ་ཀླུ་སྒྲུབ་ཀྱིས། གང་ཟག་ལོག་པར་ལྟ་བས་ལེགས་སྤྱད་ཀྱང་།།
ཐམས་ཅད་རྣམ་པར་སྨིན་པ་མི་བཟད་ལྡན། །ཞེས་གསུངས་པ་ལྟར་རོ། །གོལ་སའི་
འཕྲང་དེ་བསལ་བར་འདོད་ན། མངོན་སུམ་གཉིས་མེད་རང་གསལ་གྱི་ལྟ་བ་དང་།
རྒྱུ་འབྲས་ཟབ་མོ་ལ་བླང་དོར་གྱི་སྤྱོད་པ་གཉིས་ཟུང་དུ་འཇུག་པ་གལ་ཆེ་བ་ཡིན་
ནོ༑ ༑ལར་ལྟ་བ་རང་གི་ངོ་ན་འཁོར་འདས་བདེ་སྡུག་སོགས་མེད་ཀྱང་གཟུང་འཛིན་
གྱི་འཁྲུལ་བ་དབྱིངས་སུ་ནུབ་སྟེ་ལྟ་བའི་ཀློང་དུ་མ་གྱུར་བར་དུ་བདེ་སྡུག་བསླུ་མེད་་
དུ་ཡོད་དེ། ལུས་ཀྱི་ཆ་ཤས་སོར་མོ་ཙམ་བཅད་པའི་སྡུག་བསྔལ་ཡང་བཟོད་དཀའ་
བར་མངོན་སུམ་དུ་སྣང་བས་ན། རྒྱུ་འབྲས་ལ་བླང་དོར་བྱེད་པ་གལ་ཆེ་སྟེ། ཇི་སྐད་
དུ༑ ལར་ལྟ་བ་ནམ་མཁའ་ལས་ཀྱང་མཐོ། །ལས་རྒྱུ་འབྲས་བག་ཕྱེ་བས་ཀྱང་ཞིབ།།
ཅེས་གསུངས་པ་ལྟར་ཉམས་སུ་བླང་དགོས་སོ། །རང་བཞིན་ཞེས་བྱ་བ་ནི་ངོ་བོ་སྟོང་
པའི་རང་བཞིན་ལས་གཞན་དུ་ཅུང་ཟད་ཀྱང་མེད་པའི་བདག་ཉིད་བསམ་གྱིས་མ་་་་
ཁྱབ་པའི་ཆོས་ཉིད་མཐའ་བྲལ་ཀ་ནས་དག་པ་དང་དབྱེར་མེད་པ་ཡིན་ལ། ལྟ་བ་ནི་
དེ་ཡི་དོན་ལ་ཐག་ཆོད་པ་ཉིད་ཡིན་པས་ན་རང་ལ་གོལ་ས་མེད་ཀྱང་། གང་ཟག་
གིས་དེ་ལྟར་མ་གོ་བར་གསལ་བ་ཞེས་པ། སྐུ་ཞལ་ཕྱག་གི་རང་བཞིན་བདེན་པར་
གྲུབ་པ། འོད་ཁ་དོག་གི་བདག་ཉིད་དུ་མཚན་མར་སྣང་བ་ཡེ་ཤེས་འཛིན་ཞེན་གྱི་
བདག་ཉིད་རྟག་བརྟན་དུ་བཟུང་བ་ནི་རིག་པ་སྣང་བར་གོལ་བ་བྱ་བ་ཡིན། དེར་
གོལ་བའི་རྟགས་ནི། སྐུ་དང་ཡེ་ཤེས་བདེན་པར་གྲུབ་པ་རང་ལ་ལྷན་སྐྱེས་སུ་ཡོད་་་་
པར་བཟུང་ནས་རང་ལ་མཆོག་འཛིན་གྱི་བློ་སྐྱེས་ཏེ་ང་རྒྱལ་གྱི་དཔངས་ཉིན་རེ་
བཞིན་དུ་ཇེ་མཐོ་རུ་གྱུར། ཟབ་མོ་སྐྱེ་མེད་ཀྱི་དོན་བཤད་ན་ཁོང་དུ་མི་ཆུད། ཕྱིན་ཅི་
ལོག་གི་ལྟ་བ་དེ་ཡང་དག་པ་ཡིན་པར་བཟུང་སྟེ་ཆོས་གཞན་ཉམས་སུ་མི་ལེན། དེ་་
ཙམ་ཤེས་པ་ལ་དཀའ་བ་མེད་ཕྱིར་སངས་རྒྱས་བྱང་སེམས་གཞན་གྱི་རྟོགས་བྱ་ཡང་
དེ་ཡིན་པར་བཟུང་སྟེ་ཡིད་ཆེས་པའི་དད་པ་བོར། རིམ་གྱིས་སྣང་བ་གཞན་རྣམས་་་་
ལ་བ་ལས་་་ས་
- 89 -
- 88 -



བབཅ༔
ས
；
;
;
ལ་ཡང་བདེན་འཛིན་གྱི་བློ་ལྷག་པར་ཞུགས་ནས་འཇིག་རྟེན་ཆོས་བརྒྱད་ཁོ་ན་དོན་་
དུ་གཉེར་བར་འགྱུར་བ་ཡིན། དེར་གོལ་བའི་སྐྱོན་ནི། ཕྱི་སྣང་བའི་དངོས་པོ་ལ་ཨ་
འཐས་སུ་ཆགས་པས་གཟུགས་ཁམས་ལས་མི་གྲོལ། ནང་རིག་པའི་གསལ་བ་ལ་་་་
བདེན་པར་བཟུང་བས་འདོད་ཁམས་ལས་མི་གྲོལ། རྟག་བརྟན་བདེན་པའི་རིག་པ་
དེ་ཉིད་སྐུ་གསུམ་ཀུན་འདུས་གཏན་གྱི་སྐྱབས་སུ་བཟུང་བས་མུ་སྟེགས་དབང་ཕྱུག་
པའི་གྲུབ་མཐའ་དང་གཅིག་ཏུ་གྱུར་ཏེ་སངས་རྒྱས་ཀྱི་བསྟན་པ་ལ་སློབ་པ་རྣམས་ཀྱི་
ཁྱུར་མི་ཚུད་པ་ཡིན་ནོ། །དེར་མི་གོལ་བར་འདོད་ན། སྟོང་པའི་རང་གདངས་གསལ་
བའི་ཆ་ཙམ་དུ་སྣང་བའི་གསལ་སྟོང་དབྱེར་མེད་པའི་དོན་ལ་ངེས་པ་འདྲོང་བ་་
གནད་ཆེའོ། །ཐུགས་རྗེ་ཞེས་བྱ་བ་ནི་རང་བཞིན་སྟོང་བ་ཉིད་རང་མདངས་མི་འཆར་
དགུ་འཆར་གྱི་རྣམ་རྟོག་འདི་ཇི་ལྟར་ཤར་ཡང་རིག་སྟོང་འོད་གསལ་བའི་ཡེ་ཤེས་་་་
དང་དབྱེར་མེད་པ་ཡིན་ལ། དེའི་ལྟ་བ་ནི་སྣ་ཚོགས་འཕྲོ་བའི་སེམས་ཀྱི་ཆོས་ཉིད་་
རྗེན་པར་ལྷག་གེར་མཐོང་བ་སྟེ་དེ་ཉིད་རང་ལ་གོལ་ས་མེད་ཀྱང་གང་ཟག་གིས་དེ་་
ལྟར་མ་གོ་བར་ཐ་མལ་གྱི་རྟོག་ཚོགས་གང་ཤར་ཐམས་ཅད་ཆོས་སྐུ་ཡིན། རིག་པ་་་
ཡིན་བསམས་ནས་རིག་པ་བདེན་འཛིན་དུ་གྲོལ་བ་ཡིན། དེར་གོལ་བའི་རྟགས་ནི་
རྣམ་རྟོག་ཐམས་ཅད་ཆོས་སྐུ་ཡིན་ཕྱིར་བཟང་ངན་མེད་དོ་སྙམ་པའི་བློས་དད་པ་
སྙིང་རྗེ་སོགས་དགེ་བའི་རྟོག་པ་བསྐྱེད་པ་ལ་བརྩོན་པར་མི་བྱེད། ཞེ་སྡང་འདོད་
ཆགས་སོགས་མི་དགེ་བའི་རྟོག་པ་ལ་ཅི་དགར་འཇུག གཞན་དགེ་སྒྲུབ་སྡིག་སྤོང་་་
ཅན་མཐོང་ཚེ་ཁྱད་གསོད་བྱེད། ཟུག་རྔུ་ཕྲག་དོག་ཉིན་རེ་བཞིན་ཡང་ཇེ་རྒྱས་སུ་་
འགྲོ་བ་ཡིན་ནོ། །དེར་གོལ་བའི་སྐྱོན་ནི། རྣམ་རྟོག་གི་གོལ་ས་མ་ཤེས་པས་བད་་་་
ཆགས་སུ་ཨ་འཐས། བག་ཆགས་ངན་གོམས་གཙོ་ཆེ་བས་ཚེ་འདི་ཁོ་ན་སྒྲུབ།
གཉིས་འཛིན་ཐེ་ཚོམ་རེ་དོགས་ཀྱི་རྒྱར་རང་གིས་རང་འཆིང་། མི་དགེ་བའི་ཉེས་་་་་
དམིགས་དང་དགེ་བའི་ཕན་ཡོན་མ་དྲན་པས་ཡེང་མ་ལམ་ལ་མི་ཚེ་ཟད། ཤི་ནས་་་་
འཁོར་བའི་གཡང་ས་རུ་འཕྱན་པར་འགྱུར་བ་ཡིན་ནོ། །དེར་མི་གོལ་བར་འདོད་ན་་་
ཤར་གྲོལ་གྱི་གནད་རྟོགས་པ་གལ་ཆེའོ། །གཉིས་པ་ནི། དེ་ལྟ་བུའི་ལྟ་བ་དེ་ཀློང་དུ་
པདྨ་ཀ་རའི་མན་ངག་
གྱུར་ཚེ་རི་བོ་ཆེན་པོ་ལ་གཡོ་འགུལ་མེད་པ་ལྟར་ཅོག་གཞག་ཆེན་པོའི་ངང་ལས་
གཡོ་བ་མེད་ཕྱིར་གོལ་ས་མེད་པ་ཡིན་ཡང་། གནས་སྐབས་ཀྱི་ལྟ་བ་ལ་རྐྱེན་གྱི་་
གོལ་ས་བཞི་ཡོད་དེ། དང་པོ་གནས་ཀྱི་གོལ་ས་ནི་གནས་སྐབས་ཀྱི་ལྟ་བ་རྟོགས་
པའི་གང་ཟག་དེ་གྲོང་དང་དགོན་སྡེ་ཆེན་པོ་རྣམས་སུ་བསྡད་ན་ཆགས་སྡང་དང་རྣམ་
གཡེང་གི་ཕྱོགས་སུ་གོལ་བར་འགྱུར་བས་ན་མཐར་ཐུག་གི་ལྟ་བ་ཀློང་དུ་གྱུར་ཕྱིར་་་
གངས་ཁྲོད་དམ་རི་ཁྲོད་སོགས་སུ་ཕྱིན་དགོས་ཏེ། ཀློང་གསལ་ལས། གངས་ཁྲོད་
ལུང་སྟོང་རི་རྩེ་དུར་ཁྲོད་དམ། །ཤིན་ཏུ་དབེན་པ་དྭངས་ཤིང་མཐོ་བའི་སར། །སྐལ་
ལྡན་སྐྱེས་བུས་ཉམས་ལེན་བྱ་བའི་གནས། །ཞེས་སོ། །གཉིས་པ་གྲོགས་ཀྱི་གོལ་ས་
ནི༑ གྲོགས་ངན་པ་དང་འགྲོགས་ན་དེའི་སྤྱོད་ངན་འགོས་ཏེ་སྔར་ཡོད་ཀྱི་ཐོས་
བསམ་སྒོམ་པའི་བྱ་བ་བརྗེད། ཉོན་མོངས་པ་འཕེལ་ཏེ་གྲོལ་བའི་དུས་མི་འོང་བས་
ཆོས་དང་མཐུན་པ་ཉོན་མོངས་མི་འཕེལ་བའི་གྲོགས་དགོས་ཏེ། རྒྱུད་ལས། དམ་་་
ཚིག་གཙང་ལྡན་དག་པའི་སྣང་བ་ཆེ། །དུག་ལྔ་ཤུགས་ཆུང་ཁོང་ཡངས་བློ་བརྟན་ཆེ།།
ངང་རྒྱུད་རིང་ཞིང་བརྩེ་བའི་གྲོགས་དང་འགྲོག །ཅེས་སོ། །གསུམ་པ་ཉོན་མོངས་་་་
པའི་གོལ་ས་ནི། ཉོན་མོངས་གང་སྐྱེས་ཅི་དགར་བཞག་ན་སྐད་ཅིག་རེ་ལ་ཡང་ལས་
ངན་བསགས་ནས་འཁོར་བ་མཐའ་མེད་དུ་སྐྱེ་བར་འགྱུར་བས་ན། ཉོན་མོངས་གང་
སྐྱེས་ཀྱང་དྲན་པས་བཟུང་ལ་ཤེས་པ་ལྷོད་ཀྱིས་ཀློད་དེ་ཉོན་མོངས་བའི་དབང་དུ་
གྱུར་བའི་སེམས་ཅན་ཡོངས་ལ་བྱམས་སྙིང་རྗེ་བསྒོམ། ཉོན་མོངས་ལམ་དུ་སློང་
ནུས་པར་བྱིན་གྱིས་བརླབ་ཏུ་གསོལ་ཞེས་བླ་མ་ལ་གསོལ་བ་གདབ། ཉོན་མོངས་
པའི་ས་བོན་སྦྱང་ཕྱིར་བསྐྱེད་རྫོགས་ཀྱིདོན་ལ་མཉམ་པར་གཞག རྗེས་སུ་ལྟ་བའི་་་་
ངང་དུ་ཀློད་ལ་བསྔོ་བ་སྨོན་ལམ་གྱིས་རྒྱས་བཏབ་སྟེ་བསྔོ་བ་བྱ་དགོས་ཏེ། རྒྱལ་་་་་
སྲས་དངུལ་ཆུ་ཐོགས་མེད་ཀྱི་ཞལ་ནས། ཉོན་མོངས་གོམས་ན་གཉེན་པོས་བཟློག་
དཀའ་བས། །དྲན་ཤེས་སྐྱེས་བུས་གཉེན་པོའི་མཚོན་བཟུང་ནས། །ཆགས་སོགས་་་་
ཉོན་མོངས་དང་པོ་སྐྱེས་མ་ཐག །འབུར་འཇོམས་བྱེད་པ་རྒྱལ་སྲས་ལག་ལེན་ཡིན།།
ཞེས་གསུངས་པ་ལྟར་རོ། །འདིའི་སྐབས་སུ་ཉོན་མོངས་འབུར་འཇོམས་བྱེད་པ་ནི་་་
2009
%9%8g
g gs,
- 91
བ 90 -



པདྨ་ཀ་རའི་མན་ངག
པ་ལ་་་་་་
བྱང་སེམས་ཀྱི་ཉམས་ལེན་ཡིན་གྱི་གསང་སྔགས་ཀྱི་ལམ་དེ་ལྟར་མིན་ནོ་སྙམ་ན།
དེ་ཡི་དོགས་སེལ་ནི་ཨོ་རྒྱན་རིན་པོ་ཆེའི་ཞུས་ལན་གསེར་ཕྲེང་དུ་རྒྱ་ཆེར་གསུངས་་་་
ཟིན་པ་དེར་ལྟོས་ཤིག བཞི་པ་ཕྱོགས་འཛིན་གྱི་གོལ་ས་ནི། རང་གི་ལྟ་བ་ལ་མཆོག་
འཛིན་གྱི་བློས་ཆོས་དང་གང་ཟག་གཞན་ལ་སྒྲོ་སྐུར་བྱས་ཏེ་ངེས་པར་ངན་སོང་དུ་
འགྲོ་ངེས་བྱས་ཏེ་ལྟ་བ་རྟོགས་པའི་དུས་མི་འོང་བས་ན། བསྟན་འཛིན་ཐམས་ཅད་
ལ་དག་སྣང་ཕྱོགས་མེད་སྦྱང་། བསྟན་པ་ཐམས་ཅད་འགལ་མེད་དུ་རྟོགས་པ་
འབད་པར་བྱའོ། །གཉིས་པ་སྒོམ་པ་བཤད་པ་ལ། སྒོམ་པ་རང་གི་ངོ་བོ་གཏན་ལ་
དབབ་པ། ནོར་འཁྲུལ་གྱི་འཕྲང་བསལ་བ་དང་གཉིས་ལས། དང་པོ་ནི། ངོ་བོ་སྟོང་
པ་འདི་སུས་ཀྱང་བཅོས་སུ་མེད་པ་རྒྱུ་དང་རྐྱེན་མེད་པ་འདི་ཞེས་དམིགས་པའི་
གཏད་སོ་དང་བྲལ་བ་ཡེ་གདོད་མ་ནས་བྲི་གང་འཕོ་འགྱུར་གྱིས་དབེན་པ་དེ་ཡི་
བབ་ལ་རྩེ་གཅིག་ཏུ་གནས་བཞིན་དུ་བཅས་བཅོས་སྤུ་ཙམ་མི་བྱེད་པར་ལྷོད་ཀྱིས་་་་
འཇོག་པ་སྟེ། ཐལ་འགྱུར་ལས། མ་བཅོས་རང་བཞག་གནས་ལུགས་ཏེ། །ཇི་ལྟར་་་
དེ་ལས་འགྱུར་མེད་པ། །སངས་རྒྱས་རྣམས་ཀྱི་དགོངས་པའོ། །ཞེས་སོ། །རང་
བཞིན་གསལ་བའི་ཉམས་ལེན་ནི་ཆོས་ཉིད་མཉམ་པ་ཉིད་ཀྱི་དོན་ལ་ཁོ་ཐག་ནང་་་
ནས་ཆོད་པའི་ཟང་ཐལ་རིག་པའི་གསལ་ངར་བཏོན་ཏེ་འཇོག་པ་ཙམ་ལས་
དམིགས་གཏད་ཀྱིས་བསྒོམ་དུ་མེད་ལ་གཟུང་འཛིན་འཁྲུལ་བའི་གཡོ་བ་དང་བྲལ་
བ་རྒྱ་མཚོ་རླུང་གིས་མ་བསྐྱོད་པ་ལྟ་བུའི་ཀློང་དུ་ནུབ་པ་མེད་པ་རྒྱལ་མཚན་གྱི་རྩེ་མོ་
ལྟར་འཇོག་པས་ན་ཡེང་བ་མེད་པའི་བདག་ཉིད་ཅན་ཡིན་ཏེ། ཡི་གེ་མེད་པ་ལས།
གསང་བའི་ཡེ་ཤེས་རྒྱ་མཚོ་ལྟ་བུ་ལ། །ཡེ་ནས་ལྷུན་འབྱམས་མ་བསྐྱོད་དབྱིངས་སུ་་
ཞོག ༑གཏིང་དཔོག་དཀའ་བའི་རྒྱ་མཚོ་ཆེན་པོ་ནས། །ནུབ་པ་མེད་པའི་རྒྱལ་མཚན་
རྩེ་མོར་ལྟོས། །ཞེས་སོ། །ཐུགས་རྗེ་ཀུན་ཁྱབ་ཀྱི་ཉམས་ལེན་ནི། རྟོག་མེད་སྒོ་ལྔའི་
ཤེས་པ་རང་ཤར་དུ་གཞག རྟོག་བཅས་ཡིད་ཀྱི་ཤེས་པ་ཤར་གྲོལ་རྗེས་མེད་དུ་
བཏང་སྟེ་དགག་སྒྲུབ་དང་རྟོག་དཔྱོད་མི་གཞུག་པར་གྲོལ་བའི་ཡེ་ཤེས་ལ་གདེང་
བཅས་ནས་གནས་པ་སྟེ། ཐལ་འགྱུར་ལས། མ་གོལ་གནས་པའི་སྒོམ་པ་ནི། །
©g
དབང་པོའི་སྒོ་རྣམས་གསལ་བ་ལ། །ཡིད་ཀྱི་རྟོག་པ་མ་འགྱུས་པ། །ཤེས་པ་ཉིད་ལ་
དཔྱོད་པའི་ཡིད། །ཕྱིར་ལ་ཤོར་བ་མེད་པ་ཉིད། །ཅེས་སོ། །དེ་ལྟར་ངོ་བོ་རང་བཞིན་
ཐུགས་རྗེ་གསུམ་གྱི་ཉམས་ལེན་ཡང་སོ་སོ་ཐ་དད་པ་རེ་མིན་པར་ཉམས་ལེན་
གཅིག་གི་ལྡོག་ཆ་ལ་སོ་སོར་བཏགས་པ་སྟེ། རང་བབས་སུ་གནས་པའི་ཆ་ནས་་་
བོ་སྟོང་པའི་ཉམས་ལེན་དང་། རང་ངོ་ཤེས་པའི་ཆ་ནས་རང་བཞིན་གྱི་ཉམས་ལེན་་་
དང་༑ རང་གྲོལ་དུ་གྱུར་བས་ཐུགས་རྗེའི་ཉམས་ལེན་དུ་བཞག་པ་ཡིན་ནོ། །སྒོམ་པ་
དེས་ཕྱི་རོལ་ཚོགས་དྲུག་ཡུལ་གྱི་སྣང་བ་ལ་བལྟས་པས་ཅི་སྣང་རྨི་ལམ་སྒྱུ་མ་ལྟ་
བུར་མཐོང་ཞིང་། སྣང་དང་སྟོང་པའི་མཚན་འཛིན་དབྱིངས་སུ་དག་པ་སྟེ། ཉི་ཟླ་ཁ་
སྦྱོར་ལས། དམིགས་པར་གནས་པའི་ཡུལ་རྣམས་ལ། །རང་བཞིན་མེད་པར་གང་
གོམས་པ། །དེ་ལ་སྣང་སྟོང་གཉིས་སུ་མེད། །ཚོགས་དྲུག་མ་འགགས་ལྷུག་པའོ། །
ཞེས་སོ། །ནང་འགྱུ་བྱེད་དྲན་པའི་སེམས་ལ་བལྟས་པས་འགྱུ་བྱེད་ཀྱི་རྟོག་པ་ཐམས་
ཅད་བར་སྣང་གི་སེར་བུ་ལྟར་རང་ཡལ་དུ་འགྲོ་བ་སྟེ། རྒྱུད་ལས། འགྱུ་བྱེད་ཉིད་ལ་
ཚུར་བལྟས་པས། །མ་སྤངས་རང་གྲོལ་སེར་བུ་འདྲ། །ཞེས་སོ། །གསང་བ་ཆོས་ཉིད་
ལ་བལྟས་པས་གསལ་སྟོང་དབྱེར་མེད་པའི་རང་གཤིས་རྗེན་ལ་བུད་དེ་བལྟ་བྱ་ལྟ་་་
བྱེད་རང་སར་གྲོལ་བ་སྟེ། ཡི་གེ་མེད་པ་ལས། ལྟ་བ་མེད་པས་དེ་ལ་བལྟ་རྒྱུ་མེད།
ལྟ་བ་དབྱེར་མེད་ངང་དུ་ཤེས་པར་བྱ། །ཞེས་སོ། །གཉིས་པ་ལ་སྒོམ་པ་གསུམ་གྱི་་་
གོལ་ནོར་གྱི་འཕྲང་སོ་སོར་བསལ་བ་དང་། ཐུན་མོང་གི་གོལ་ས་བསལ་བས་
མཇུག་བསྡུ་བ་གཉིས་ལས། །དང་པོ་ནི། ངོ་བོ་སྟོང་པ་ཞེས་བྱ་བ་ནི་ཆོས་ཐམས་ཅད་
ཀྱི་རྣལ་མ་གཤིས་ཀྱི་གནས་ལུགས་མཐའ་དབུས་དང་བྲལ་བ་ཡིན་ལ། དེའི་སྒོམ་པ་
ནི༑ ཆོས་ཉིད་དེ་ཡི་རང་བབས་དང་མཐུན་པར་འཛིན་ཞེན་མེད་པར་ལྷུག་པར་
བཞག་པ་ཉིད་ཡིན་པས་ན་གོལ་ནོར་ཐམས་ཅད་དང་བྲལ་བ་ཡིན་ཡང་གང་ཟག་
གིས་དེ་ལྟར་མ་རྟོགས་པས་གོལ་ནོར་འབྱུང་སྟེ། ནོར་བ་ནི། སེམས་རྟོག་ཚོགས་ཀྱི་
རྙོག་པ་མེད་པར་རང་སར་བཞག་པ་དང་། རིག་པ་འཛིན་ཞེན་གྱི་སྦུབས་ལས་གྲོལ་
བ་རྗེན་ལ་བུད་པ་གཉིས་རྟོག་མེད་དུ་འདྲ་བས་ན་ནོར་ས་ཆེ་ཡང་། སེམས་ཀྱི་རྟོག་་་་
jc@g
• 93-
-92 -



ས
མེད་ནི་ཐོག་མར་སྒོ་གསུམ་གྱི་རྩོལ་བ་ལས་སྐྱེས་ཤིང་ད་ལྟ་ཡང་ལུས་གནད་སོགས་
ལ་བརྟེན་དགོས་པས་ན་གློ་བུར་བ་དང་གནས་ལུགས་ཀྱི་དོན་མ་མཐོང་བའི་མུན་
ཐོམ་མེ་བ་ཡིན་ལ། རིག་པ་ནི་རང་བཞིན་བབས་ཀྱི་བསམ་གཏན་ཆུ་བོའི་རྒྱུན་ལྟར་
གནས་ཤིང་རང་ངོ་རྗེན་ལ་བུད་པས་ན་ཁྱད་ཡོད་པས་སོ་སོར་འབྱེད་དགོས་ཏེ།
ཀློང་དྲུག་པ་ལས། རྙོག་པ་མེད་པའི་རང་སེམས་དང་། །རྟོག་པ་མེད་པའི་རང་རིག་
གཉིས༑ །འདྲའོ་འདྲའོ་ནོར་ར་རེ། །ཞེས་སོ། །ཀུན་གཞི་དང་ཆོས་སྐུའི་ཤན་འབྱེད་
ཡང་དེ་ཡིན་ནོ། །གོལ་ས་ནི། སེམས་གང་དུ་མི་རྟོག་པ་ཙམ་དུ་གོམས་ན་གཟུགས་
མེད་ཀྱི་ལྷར་གོལ། དེ་ལ་ཡང་ནང་གསེས་སུ་ག་ཉིད་མཐུག་ལྟར་གྱུར་ན་ཅི་ཡང་མེད་
པར་གོལ། ཡུལ་སྣང་འགགས་ན་ནམ་མཁའ་མཐའ་ཡས། ཤེས་ངོ་གསལ་ཡང་སྣང་
ངོ་འགགས་ན་རྣམ་ཤེས་མཐའ་ཡས། ཤེས་ངོར་བདེ་བ་འབྲིང་ཙམ་ལ་སྣང་ངོ་ལ་ཅི་
ཡང་མེད་པར་གྱུར་ན་ཡོད་མིན་མེད་མིན་སྐྱེ་མཆེད་དུ་གོལ། སྟོང་ལ་མི་རྟོག་པར་
ཆགས་ན་གཟུགས་མེད་སྤྱི་ལ་གོལ་བ་ཡིན་ནོ། །རང་བཞིན་གསལ་བ་ནི་བྱ་བ་ཡུལ་
དང་རྩོལ་བྱེད་ཡུལ་ཅན་གྱི་འཆིང་བས་
བས་མ་བསླད་པའི་བདག་ཉིད་ཆོས་དབྱིངས་
མཉམ་པའི་རང་བཞིན་དང་དབྱེར་མི་ཕྱེད་པའི་རང་གདངས་འགག་པ་མེད་པ་ཡིན་་་
ལ༑ དེའི་སྒོམ་པ་ནི་རང་བཞིན་དེ་དང་མཐུན་པར་རྩེ་གཅིག་ཏུ་འཇོག་པས་ན་གོལ་
ས་མེད་ཀྱང་མ་རྟོགས་པའི་གང་ཟག་ལ་ནོར་ས་གོལ་ས་འདི་ལྟར་ཡོད་དེ། ནོར་ས་
ནི༑ རིག་པ་རྟོག་མེད་ཀྱི་གསལ་ཆ་རྗེན་ལ་བུད་ནས་སྒོ་གསུམ་རང་བབས་སུ་བཞག་
པ་དང་། སེམས་རྟོག་མེད་ཀྱི་རང་ས་འཛིན་བཞིན་བྱིང་འཐིབ་དང་བྲལ་བར་སྡོད་པ་
གཉིས། ཡུལ་སྣང་བཀྲ་ལམ་དུ་ཤར་ཡང་རྟོག་བཅས་ཡུལ་ཐོག་ཏུ་མ་འཕྲོས་པ་དང་།
རྟོག་མེད་རྩེ་གཅིག་ཏུ་བསྡད་ཀྱང་བྱུང་ཚོར་འགགས་ནས་ཐོམ་མེར་བསྡད་པ་མ་་
ཡིན་པ་ཙམ་དུ་འདྲ་ཡང་། རིག་པ་ནི་སྒྲིབ་གཡོག་བྲལ་བ་ཡུལ་སྣང་ཚུར་ཤར་ཡང་་་་
ཡུལ་རྗེས་སུ་མ་འབྲངས་བ་སྐྱེ་མེད་བསམ་ངོ་དང་བྲལ་བའི་དོན་རྟོགས། ཐེ་ཚོམ་གྱི་
དྲྭ་བ་རང་ཞིག་ལ་སོང་སྟེ་ཟང་ཐལ་རིག་སྟོང་གི་ངོ་བོ་མངོན་དུ་གྱུར་བ་དང་།
སེམས་
རྟོག་མེད་ནི་གཟུང་འཛིན་གྱི་སྦུབས་ལས་མ་གྲོལ་ཡང་ཡུལ་སྣང་རྒྱ་ཆེན་པོ་ལ་་
gs
པདྨ་ཀ་རའི་མན་ངག
དམིགས་ཏེ་སྒོ་ལྔ་སོ་སོའི་ཕྱོགས་སུ་མ་ལྷུང་བས་ན་ཡུལ་ཐོག་ཏུ་ཤོར་བ་མ་གོ་བ་
ཙམ་ཡིན་པ་དང་། ཁྱད་པར་དུ་གནས་ལུགས་ཀྱི་དོན་མཐོང་མ་མཐོང་བའི་ཁྱད་
ཀྱིས་འབྱེད་དགོས་ཏེ། སྔ་མ་ལས། མ་བསྒྲིབས་གཏིང་གསལ་སྣང་བ་དང་། །འགྲོ་
བའི་སེམས་རྒྱུད་ཞེན་པ་གཉིས། །འདྲ་འོ་འདྲ་འོ་ནོར་ར་རེ། །ཞེས་སོ། །འདི་་་་
སེམས་དང་ཡེ་ཤེས་ཀྱི་ཤན་འབྱེད་ཡིན་ནོ། །ཤན་འབྱེད་འདི་ལ་ཞུན་ཐར་ཆོད་པ་ནི་
ཤིན་ཏུ་གལ་ཆེ་སྟེ། དེང་སང་སྒོམ་ཆེན་དུ་རློམ་པ་ཤིན་ཏུ་མང་ཡང་། འདིའི་གནད་་་་
རྟོགས་པ་ནི་ཉིན་སྐར་བཞིན་དཀོན་པར་སྣང་བའོ། །གོལ་ས་ནི། གསལ་ལ་རྟོག་པ་
མེད་པར་ཆགས་ན་གཙང་རིས་ཀྱི་ལྷར་གོལ། བདེ་བ་ལ་མི་རྟོག་པར་ཆགས་ན་
འདོད་ལྷར་གོལ། བདེ་བ་བག་ཙམ་སྐྱེས་པ་ལ་ཞེན་ན་འདོད་ཁམས་ཀྱི་ལྷ་མིར་་
གོལ་བ་ཡིན་ནོ། །ཐུགས་རྗེ་ཀུན་ཁྱབ་ནི་རྟོག་ཚོགས་གང་ཤར་ཐམས་ཅད་ཆོས་
ཉིད་མཉམ་པ་ཉིད་ཀྱི་ཀློང་ལས་མ་འདས་པ་ལ་བརྗོད་པ་ཡིན་ལ། དེའི་སྒོམ་པ་་་་
རིག་པའི་རང་བབ་རང་བཞིན་ཡེ་གནས་ཀྱི་བསམ་གཏན་གྱིས་བཙན་ས་བཟུང་
ནས་རྟོག་པ་གང་ཤར་ཡང་སྒྱུར་བཅོས་མི་བྱེད་པར་ཤར་གྲོལ་དུ་བཏང་སྟེ་དོན་རྣལ་
མ་ལ་བློ་མངའ་དབང་འབྱོར་བ་ཡེ་གྲོལ་ནམ་མཁའི་རང་བཞིན་གཟུང་འཛིན་གྱི་སྤུ་
རིས་བྲལ་བ་ཐེག་པའི་རྒྱལ་པོ་ཡི་དགོངས་པའི་ཀློང་དུ་གནས་པས་ན་གོལ་ནོར་
མེད་ཀྱང་། དེ་ལྟར་མ་རྟོགས་ན་ནོར་ས་ནི། རྟོག་ཚོགས་གང་ཤར་ལ་ཟང་ཐལ་རིག་
པའི་རྩི་སྨན་ཐེབས་ཏེ་ཉམས་ལེན་གྱི་བོགས་འདོན་དུ་གྱུར་པ་དང་། འཕྲོ་རྟོག་རྒྱ་
འབྱམས་སུ་བཏང་བ་གཉིས་གསལ་རིག་ཏུ་འདྲ་ཡང་། ཤར་གྲོལ་དུ་སོང་མ་སོང་
བའི་ཁྱད་ཀྱིས་འབྱེད་དགོས་ཏེ། སྔ་མ་ལས། ཤེས་རབ་རང་རྩལ་རྫོགས་པ་དང་། །
ཡིད་ཀྱི་དྲན་པ་ཕྱིར་ཤོར་གཉིས། །འདྲ་འོ་འདྲ་འོ་ནོར་ར་རེ། །ཞེས་སོ། །འདི་ནི་་་
ཡིད་དང་ཤེས་རབ་ཀྱི་ཤན་འབྱེད་ཡིན་ནོ། །གོལ་ས་ནི། ཡུལ་སེམས་རྣམས་སོ་སྐྱེ་་
ཕལ་བ་ལྟར་བཟུང་ན་ཐ་མལ་རང་རྒྱུད་དུ་གོལ། ཡོད་མེད་རྟག་ཆད་དུ་བཟུང་ན་ཕྱི་་
རོལ་མུ་སྟེགས་པར་གོལ། ཡུལ་སྣང་གཞན་དུ་བཟུང་ན་ཉན་ཐོས་དང་རང་རྒྱལ་དུ་་་
གོལ༑ སྣང་བ་སེམས་སུ་བཟུང་ན་སེམས་ཙམ་པར་གོལ། སྣོད་བཅུད་ལྷ་སྔགས་སུ་
%gg
- 94 -
• 95-



ས
མ -
འདོད་ན་སྔགས་སུ་གོལ་བ་ཡིན་ནོ། །ངོ་བོ་རང་བཞིན་ཐུགས་རྗེའི་གོལ་ས་དེ་དག་་་་
གཅོད་པར་འདོད་ན། དང་པོ་ཐོས་པ་རྒྱ་བསྐྱེད། བར་དུ་ངོ་སྤྲོད་ཀྱི་གདམས་པ་་་་
གནད་དུ་འགྲོ་བར་བྱ། ཐ་མ་སྒྲུབ་ཚུགས་ལ་སྙིང་རུས་བྱེད་པ་གལ་ཆེའོ། །གཉིས་པ་
ནི༑ སྒོམ་པ་རང་གི་བཙན་ས་ཟིན་དུས་རྒྱ་མཚོ་རླུང་གིས་མ་བསྐྱོད་པ་ལྟར་ཅོག་་་་
གཞག་ཆེན་པོའི་ཀློང་དུ་གནས་པ་ལས་རྐྱེན་ངན་དང་བྱིང་རྒོད་ཀྱིས་བསྐྱོད་དུ་མེད་་་
པས་གོལ་ས་མེད་པ་ཡིན་ཡང་། གནས་སྐབས་སུ་སྔར་ལྟ་བར་བཤད་པའི་གོལ་ས་་་་
ཐམས་ཅད་ཀྱང་བསལ་དགོས་ཤིང་ཁྱད་པར་བྱིང་རྒོད་དང་འབྱམས་པའི་སྐྱོན་གྱི་
གོལ་ས་འདི་འབད་པས་སྤང་དགོས་པ་ཡིན་པས། དང་པོ་བྱིང་བ་ལ་དྲུག་ལས། དང་
པོ་གནས་ནགས་ཚལ་དང་ལུང་ཟབ་སོགས་འཐིབ་པ་དང་དམ་ཉམས་ཀྱི་བསྟི་བའི་་་་
སར་བསྒོམས་པས་སེམས་རྨུག་གཉིད་དུ་གྱུར་ནས་རིག་པ་མི་གསལ་ན། གནས་་་་
མཐོ་སར་འགྲོ། སྤྱོད་ལམ་ཁྲུས་བྱ། དམིགས་པ་གངས་རིའི་རྩེར་སྡོད་པ་ལ་སེར་
བུས་རྡེག་པར་བསམས་ལ་གློ་སྐར་སོགས་ནས་འོང་བའི་སེར་བུ་ལ་གདོང་གཏད་
པས་སེལ། གཉིས་པ་གྲོགས་དམ་ཉམས་སོགས་ཀྱིས་གྲིབ་ཕོག་སྟེ་བྱིང་ན་བསྐང་
བཤགས་སོགས་ལ་འབད་པས་སེལ། གསུམ་པ་དུས་དབྱར་ལྟ་བུའི་རྐྱེན་གྱིས་བྱིང་་
ན་གངས་རི་སོགས་ལ་ཕྱིན་པས་སེལ། བཞི་པ་ཟས་གོས་གྲིབ་ཅན་གྱིས་བྱིང་
འཐིབས་སུ་གྱུར་ན་མིའི་ཟས་གོས་གྲིབ་ཅན་ལ་འཛེམ། རང་གི་བཟའ་བཏུང་རྣམས་
བདུད་རྩི་རུ་བྱིན་གྱིས་བརླབས་ལ་རོལ་བས་སེལ། ལྔ་པ་ཉལ་བ་སོགས་འདུག་
སྟངས་ཀྱི་རྐྱེན་གྱིས་བྱིང་ན་ལུས་རྡོ་རྗེ་སྐྱིལ་ཀྲུང་བྱ། མིག་གི་ལྟ་སྟངས་གཟེངས་ས
བསྟོད༑ སེམས་ནམ་མཁའ་དང་བསྲེས་ལ་བསྒོམས་པས་སེལ། དྲུག་པ་སྡུག་བཙིར་
གྱིས་བསྒོམས་པའི་རྐྱེན་གྱིས་བྱིང་ན་སྒོམ་ཡུན་ཐུང་གྲངས་མང་གྲིམ་ལྷོད་རན་པས་
རྒྱུན་བསྐྱང་བས་སེལ་ལོ། །གཉིས་པ་ལ་གཉིས་ལས། དང་པོ་གནས་མཐོ་ས་དང་།
གྲོགས་རྣམ་གཡེང་ཅན་དང་འགྲོགས་པའི་དབང་གིས་སེམས་རྒོད་པར་གྱུར་ན།
གྲོགས་ངན་སྤང་། མིག་གི་ལྟ་སྟངས་ཐུར་ལ་དབབ། ཤེས་པ་ཡིག་འབྲུ་སོགས་རྟེན་
ལ་གཏད་ནས་གཟུང་། རྣམ་རྟོག་གང་བྱུང་གི་ངོ་བོ་ངོས་བཟུང་ལ་ཕཊ་བྱས་ལ་རླུང་་
པདྨ་ཀ་རའི་མན་ངག་
གཟུང་༑ མཚན་མོ་གསང་གནས་ཀྱི་ཨ་ལ་ཤེས་པ་བཟུང་བས་སེལ། གཉིས་པ་རྐྱེན་
ཡིད་དུ་འོང་མི་འོང་སོགས་ཀྱིས་འདོད་ཆགས་དང་ཞེ་སྡང་ལྟ་བུ་བསླངས་ཏེ་སེམས་་་་
རྒོད་པར་གྱུར་ན། འཁོར་བའི་ཆོས་ལ་སྙིང་པོ་མེད་པར་བསྒོམས་པས་ཞེན་མེད་
སྦྱང་༑ ཉོན་མོངས་རང་གི་གཉེན་པོ་བྱམས་པ་དང་མི་སྡུག་པ་སོགས་བསྒོམ། ཁྱད་
པར་ཆོས་ཀུན་བདེན་མེད་ཀྱི་དོན་བསམ། རྣམ་རྟོག་གང་ཤར་གྱི་ངོ་ལ་བལྟས་ཏེ་་
ཆོས་ཉིད་མཉམ་པའི་ཀློང་དུ་བཞག་པས་སེལ་ལོ། །གསུམ་པ་འབྱམས་པ་ལ་གཉིས་
ལས༑ དང་པོ་སྒོམ་པ་ཐུན་དུ་གཅོད་མ་ཤེས་པས་ཇི་ཙམ་བསྒོམས་ཀྱང་སྐྱེད་མེད་ན།
བླ་མ་དང་མི་འབྲལ་བར་བྱས་ལ་གདམས་ངག་གི་ཞུན་ཐར་ཡང་ཡང་བཅད་པས་་་
སེལ༑ གཉིས་པ། བླ་མ་ལ་མོས་གུས་མེད་པ་དང་། བརྩོན་འགྲུས་ཀྱི་སྟོབས་ལྷོད་པ་
དེའི་རྐྱེན་གྱིས་འབྱམས་ཏེ་སྐྱེད་མེད་པར་གྱུར་ན། བླ་མའི་རྣལ་འབྱོར་ལ་འབད།
དབང་བཞི་ཡང་ཡང་བླང་། ཆོས་དང་བླ་མ་ལ་མོས་གུས་བསྐྱེད། བྱ་བ་གཞན་དང་་་
མ་འདྲེས་པར་ཡུན་མཐུད་ལ་ཉམས་སུ་བླང་བས་སེལ་བར་འགྱུར་རོ། །ཐོག་མར་་་་
སྒོམ་པ་ལ་བརྩོན་པ་དང་། དུས་སུ་བློ་ལྡོག་རྣམ་པ་བཞི་ལ་གོ་ལོ་དང་ཐོས་ལོ་ཙམ་་་
དུ་མི་འཇོག་པར། འཁོར་བ་མཐའ་དག་ལ་ཞེན་པ་གཏིང་ནས་བྲལ་བར་མ་གྱུར་གྱི་
བར་དུ་སྒོམ་པ་གལ་ཆེ་སྟེ། དེ་ལྟར་མ་བསྒོམས་ན་བློ་སྣ་ཇེ་རིང་དུ་སོང་ནས་
གདམས་ངག་ཕྱི་བཤོལ་དུ་ལུས། ཆོས་བརྒྱད་ལ་ལྷག་པར་ཞེན་ཏེ་འཆི་ཁ་ཐ་མལ་དུ་
འགྱུར་བའོ། །བར་དུ་དད་པ་དང་སྙིང་རྗེ་གཉིས་གལ་ཆེ་སྟེ་རྣམ་བྱང་ལ་དམིགས་པ་
ཐམས་ཅད་ཀྱི་མཆོག་དད་པ་ཡིན་ཞིང་། འཁོར་བ་ལ་དམིགས་པ་ཐམས་ཅད་ཀྱི་
མཆོག་སྙིང་རྗེ་ཡིན་ལ། དེ་གཉིས་ཟུང་དུ་འཇུག་པ་ནི་བྱང་ཆུབ་ཀྱི་སེམས་ཡིན་པས་
ན༑ དེ་མེད་པར་ཉམས་ལེན་གཞན་ལ་ཇི་ལྟར་བརྩོན་ཀྱང་ཐེག་ཆེན་གྱི་ལམ་དུ་མི་་་
འགྲོ་བའོ། །མཐར་ཉམས་རྟོགས་ཅུང་ཟད་རེ་སྐྱེས་ཚེ་དེ་ལ་མངོན་རློམ་མེད་པ་གལ་
ཆེ་སྟེ། མངོན་རློམ་ཞུགས་ན་རང་རྒྱུད་ལ་མཆོག་ཏུ་བཟུང་སྟེ་གཞན་ཡོན་ཏན་ཅན་ལ་
མི་བཀུར་བར་འགྲན་སེམས་དང་ཕྲག་དོག་སྐྱེས་ཏེ་སྐྱབས་ཡུལ་སྤངས་བས་ནང་པ་་་
སངས་རྒྱས་ཀྱི་གྲལ་དུ་མི་ཚུད་གཞན་ཕལ་བ་ལ་བརྙས་བཅོས་ཁྱད་གསོད་བྱས་ནས་
<3, 3g
- 96 -
-97-



：
གཞན་སེམས་གཏིང་ནས་དཀྲུགས་ཏེ་དགེ་སྦྱོང་གི་ཚུལ་དང་འགལ་བར་འགྱུར་བའི་
ཕྱིར་རོ། །གསུམ་པ་ལ་རྣམ་པར་དག་པའི་སྤྱོད་པ་ངོས་གཟུང་བ། གོལ་སའི་འཕྲང་
བསལ་བ་དང་གཉིས་ལས། དང་པོ་ནི། ངོ་བོ་སྟོང་བའི་སྤྱོད་པ་ནི་ཆོས་ཉིད་མཐའ་
དབུས་དང་བྲལ་བ་དེ་ཡི་བཞུགས་ཚུལ་ལྟར་རྟོག་མེད་རྩེ་གཅིག་ཏུ་བཞག་ཚེ་ནང་དུ་
ནི་དགེ་སྡིག་ལུང་མ་བསྟན་གྱིས་བསྡུས་པའི་སྣ་ཚོགས་པའི་རྣམ་རྟོག་རྒྱུ་བ་ལ་སྒྱུར་
བཅོས་ཅུང་ཟད་ཀྱང་མི་བྱེད་པར་ཟང་ཐལ་རིག་པའི་ངར་བསྐྱེད་ལ་ཉམཾས་སུ་བླང་
པོ་རང་གནས་དོན་གྱི་རང་ཞལ་ལྷག་པར་མངོན་དུ་འགྱུར་བ་སྟེ། རིན་པོ་ཆེ་སྤུངས་
པ་ལས། ཡིད་ཀྱི་དྲན་པ་ཕྱིར་སྣང་ཚེ། །ང་ཡི་ཤེས་རབ་རང་དག་ཡིན། །འདི་ལ་་
རྗེས་སུ་གཅོད་མེད་ན། །ང་ཡི་སྒྲ་རྣམས་འདི་ཡིས་ཐོས། །ཞེས་དང་། ཕྱི་རོལ་དུ་་་་
གཟུགས་སྒྲ་དྲི་རོ་རེག་བྱ་སོགས་ཀྱི་སྣང་བ་ཡིད་དུ་འོང་མི་འོང་ཅི་ཤར་ཡང་ཕར་མི་
དགག་ཚུར་སྒྲུབ་པ་མེད་པར་རང་སར་བོར་ལ་བློ་འདས་མཉམ་ཉིད་ཀྱི་ངང་
བསྐྱངས་ན་ཡུལ་སྣང་གང་ཤར་གྱི་ཕན་གནོད་མེད་པ་སྒྱུ་མའི་དཔུང་ཚོགས་ལྟ་བུ་
ཡིན་ཏེ། གྲུབ་པའི་དབང་ཕྱུག་ཏེ་ལོ་པས། བུ་སྣང་བས་མི་འཆིང་ཞེན་པས་འཆིང་།།
ཞེན་པ་ཆོད་ཅིག་ན་རོ་པ། །ཞེས་གསུངས་པ་ལྟར་རོ། །རང་བཞིན་གསལ་བའི་སྤྱོད་
པ་ནི་རིག་པའི་གཤིས་ཀྱི་རང་བབ་གསལ་སྟོང་ཟུང་དུ་འཇུག་པའི་ངང་དེ་མ་བརྗེད་
ན་བཟང་ངན་གྱི་སྣང་ཤེས་གང་ཤར་ཡང་བཟང་པོས་ཕན་བཏགས་པ་དང་ངན་པས་
གནོད་བསྐྱལ་བའི་རྐྱེན་གྱིས་རིག་པའི་རང་བཞིན་སྒྲིབ་གཡོག་ཅན་དུ་བྱེད་མི་ནུས་་་
པར་སྤྲོས་བྲལ་མཉམ་པའི་དོན་ལྷག་པར་ཡང་སྣང་བའི་བོགས་འདོན་དུ་གྱུར་པ་སྟེ།
སེང་གེ་རྩལ་རྫོགས་ལས། རང་བྱུང་ཡེཤེས་གསལ་བ་ལ། །འཁོར་བའི་མུན་པས་ང་
མི་སྒྲིབ། །རིག་པ་ཡེ་ནས་འཆི་མེད་ལ། །སྐྱེ་དང་འཆི་བས་ང་མི་སྒྲིབ། །སྐུ་གསུམ་་
ཡེ་ནས་གནས་པ་ལ། །ཆགས་སྡང་ལྔ་ཡིས་ང་མི་སྒྲིབ། །ཅེས་དང་། རིན་ཆེན་སྤུངས་
པ་ལས། འགྲོ་བའི་སྡུག་བསྔལ་མྱོང་བའི་ཚེ། །ང་ཡི་བདེ་བ་རང་ཤར་ཡིན། །དེ་དུས་
བདེ་སྡུག་དབྱེར་མེད་ན། །ང་ཡི་ཡོན་ཏན་འདི་ལ་རྫོགས། །ཞེས་སོ། །ཐུགས་རྗེའི་
སྤྱོད་པ་ནི་སྣང་ཤེས་བཟང་ངན་གང་ཤར་ཡང་བླང་དོར་བྱེད་འདོད་ཀྱི་རྩིས་གདབ་་
S
པདྨ་ཀ་རའི་མན་ངག་
མེད་པར་ཤར་གྲོལ་དུ་གཏོང་བ་ཡིན་གྱི་བླང་དོར་རྩོལ་སྒྲུབ་ལ་ཞེན་པས་ནི་རང་
བཞིན་དོན་གྱི་གནས་ལུགས་མི་མཐོང་སྟེ། ཀུན་བྱེད་ལས། བྱང་ཆུབ་ནམ་མཁའི་་་་
རང་བཞིན་ཏེ། །ནམ་མཁའ་ལ་ནི་བླང་དོར་མེད། །གང་ཞིག་བླང་དོར་བྱེད་པ་དེས།།
བྱང་ཆུབ་ནམ་མཁའ་དེ་མི་འགྲུབ། །ཅེས་སོ། །དེ་ལྟར་སྤྱོད་པ་གསུམ་པོ་ཡང་ཐ་དད་
པ་རེ་མིན་ཏེ་བཟང་ངན་གྱི་སྣང་ཤེས་སྣ་ཚོགས་ཤར་ཚེ་རྐྱེན་དེའི་དབང་དུ་མ་ཤོར་་་
བའི་ཆ་ནས་ངོ་བོའི་སྤྱོད་པ་དང་། རིག་པའི་བཙན་ས་ཟིན་པའི་ཆ་ནས་རང་བཞིན་
གྱི་སྤྱོད་པ་དང་། རྩལ་སྣང་ཤར་གྲོལ་དུ་གཏོང་བའི་ཆ་ནས་ཐུགས་རྗེའི་སྤྱོད་པར་
བཞག་པ་ཡིན། མདོར་ན་འདི་སྐབས་སྤྱོད་པ་དངོས་ནི་སྤྱོད་ལམ་རྣམ་བཞིའི་སྐབས་
ཐམས་ཅད་མཉམ་གཞག་དང་བསྲེས་ནས་རྩལ་སྦྱང་པ་ཡིན་ལ། དེ་ཉིད་ཀློང་དུ་མ་་
གྱུར་བར་དུ་མཐུན་རྐྱེན་ཚོགས་གསོག་དང་སྒྲིབ་སྦྱང་ལ་འབད་པ་ཡང་དེའི་ཁོངས་
སུ་བསྡུ་དགོས་སོ། །སྤྱི་རིགས་ཙམ་ལ་བསམས་ན་ལྟ་སྒོམ་སྤྱོད་འབྲས་རྣམས་འདྲ་་་
བར་སྣང་མོད། དོན་དུ་གནས་ལུགས་ཀྱི་རང་ངོ་ཤེས་པ་ལྟ་བ། དེའི་རྒྱུན་སྐྱོང་བ་
སྒོམ་པ། སྒོམ་པའི་བོགས་འདོན་པ་སྤྱོད་པ། སྤྱོད་པ་མཐར་འཁྱོལ་བ་འབྲས་་་་་
ཡིན་པས་ན་རྩ་བའི་དངོས་བསྟན་དུ་ཡང་ལྟ་བའི་སྐབས་སུ་ལྷག་མཐོང་གི་མིང་སྨོས་
པ་དང་། སྒོམ་པའི་སྐབས་སུ་ཞི་གནས་བསམ་གཏན་གྱི་མིང་སྨོས་པ་དང་། སྤྱོད་པ་
གང་ཤར་གྱིས་ཕན་གནོད་མེད་པ་དང་། འབྲས་བུར་རེ་དོགས་མེད་པ་གསལ་བར་
སྨོས་དོན་དེ་ཡིན་གྱི། བཞི་ཆར་ལ་ཡང་ཐམས་ཅད་ཀྱི་ཆ་རེ་ཡོད་པ་ནི་ཤེས་དགོས་་་་
སོ༑ ༑གཉིས་པ་ནི། སྤྱོད་པ་དེ་ཡི་ངོ་བོ་ནི་སྣང་བ་གང་ཤར་ཡང་མི་ཞེན་མི་དགག་་་་
པར་ཅོག་གཞག་ཆེན་པོའི་ངང་སྐྱོང་བ་ཡིན་པས་ན་དེ་རང་གི་ངོ་བོ་ལ་གོལ་ས་མེད་་
ཀྱང་༑ དེ་ཉིད་ཀློང་དུ་མ་གྱུར་པ་ལ་གོལ་ས་འདི་ལྟར་ཡོད་དེ། ལས་དང་པོའི་དུས་་་
སུ་བུང་བ་ལྟ་བུའི་སྤྱོད་པས་ཐོས་བསམ་གྱི་དོན་འཚོལ་བ་དང་། ཐི་བྱས་ཚང་ཚོལ་་་་
ལྟར་གདམས་ངག་ལ་ཞུན་ཐར་བཅད། རི་དྭགས་རྨས་མ་ལྟར་རྣམ་གཡེང་སྤངས་ཏེ་
ཚུལ་ཁྲིམས་རྣམ་དག་དང་ལྡན་པའི་ངང་ནས་ཉམས་ལེན་ལ་བརྩོན་དགོས་པ་ལས།
ལྐུག་པ་ལྟ་བུའི་སྤྱོད་པ་དང་དུ་བླངས་ན་ཐོས་བསམ་ལ་གདར་ཤ་མི་ཆོད་
པས་
- 99 -
- 98 -



པདྨ་ཀ་རའི་མན་ངག
：
ཉམས་ལེན་གྱི་གནད་མི་རྙེད་པ་ལོང་བས་གཟུགས་འཚོལ་བ་ལྟར་འགྱུར་ཏེ། ཇི་་་
སྐད་དུ། ཐོས་པ་མེད་པའི་སྒོམ་པ་དེ། །ལག་རྡུམ་བྲག་ལ་འཛེག་པ་འདྲ། །ཞེས་
དང་༑ སེང་གེ་ལྟ་བུའི་སྤྱོད་པ་བྱས་ཏེ་བླ་མ་མ་བསྟེན་ན་སངས་རྒྱས་པའི་ཐབས་མི་་
རྙེད་དེ། བླ་མ་མེད་པའི་གོང་རོལ་ན། །སངས་རྒྱས་བྱ་བའི་མིང་ཡང་མེད། །བསྐལ་
བ་སྟོང་གི་སངས་རྒྱས་ཀྱང་། །བླ་མ་དག་ལ་བརྟེན་ནས་འབྱུང་། །ཞེས་པ་ལྟར་རོ། །
སྨྱོན་པ་ལྟ་བུའི་སྤྱོད་པ་དང་དུ་བླངས་ཏེ་མི་དགེ་བ་ལ་འཆོལ་ཉོག་ཏུ་སྤྱད་ནས་ཚུལ་་་
ཁྲིམས་རྣམ་དག་ལ་རྒྱབ་ཀྱིས་ཕྱོགས་ན་ལམ་གཞན་ལ་ཇི་ལྟར་འབད་ཀྱང་གྲོལ་་་་
བའི་དུས་མི་སྲིད་པར་འགྲོ་ས་ངན་སོང་ལས་མེད་དེ། འཇམ་དཔལ་རྩ་རྒྱུད་ལས།
ཚུལ་ཁྲིམས་འཆལ་ལ་ཐུབ་དབང་གིས། །སྔགས་གྲུབ་པར་ནི་མ་གསུངས་སོ། །ཞེས་
སོ༑ ༑བར་དུ་འཁོར་འདས་རུ་ཤན་གྱི་དུས་སུ་སྨྱོན་པ་ལྟ་བུའི་སྤྱོད་པ་མ་བྱས་ན་་་
ཁམས་གསུམ་ལས་མི་གྲོལ་ཏེ། ཐལ་འགྱུར་ལས། འཁོར་འདས་རུ་ཤན་མ་ཕྱེད་ན།
ཁམས་གསུམ་ལུས་ངག་ཡིད་ཀྱིས་ཀྱང་
། །འབྲེལ་བ་ཆོད་པར་མི་འགྱུར་བས། །
འཁོར་འདས་རུ་ཤན་དབྱེ་བར་བཤད། །ཅེས་སོ། །སྒོམ་པའི་དུས་སུ་ལུས་ངག་ཡིད་
ཀྱི་བྱ་བ་བོར་ཏེ་ལྐུག་པ་ལྟ་བུའི་སྦྱོད་པ་ལ་མ་བསླབས་ན་རྐྱེན་གྱི་དབང་དུ་འགྲོ་་་་
སྟེ༑ ཀློང་གསལ་ལས། བྱར་མེད་རྒྱུད་ལ་མ་གནས་པའི། །རིག་པའི་དོན་ལ་རེག་པ་
མེད་༑ ༑ཅེས་སོ། །མཐར་ཉམས་ལེན་ལ་བརྟན་པ་ཐོབ་ཚེ་གང་ལ་ཡང་ཡ་ང་མེད་པ་
དང་མན་ངག་གཞན་ལ་ཡང་འགྲམ་ཆུ་མི་ལྡང་བར་ངེས་མེད་ཀྱི་གནས་སུ་བརྟུལ་་་་་
ཞུགས་ཀྱི་སྤྱོད་པ་ལ་མ་བསླབས་ན་མི་མཐུན་པའི་རྐྱེན་ལས་རྒྱལ་དཀའ་སྟེ། ཉི་ཟླ་་
ཁ་སྦྱོར་ལས། སེང་གེ་ལྟ་བུའི་སྤྱོད་པ་ཡིས། །འཇིགས་པའི་སེམས་སྤངས་དུར་ཁྲོད་
རྒྱུ༑ ༑ཞེས་སོ། །དབང་དང་ཚོགས་ཀྱི་དུས་སུ་གཙང་དམེ་མེད་པ་ཁྱི་ཕག་ལྟ་བུའི་་་་
སྤྱོད་པ་དང་དུ་མ་བླངས་ན་དམ་ཚིག་ཉམས་པས་ངན་འགྲོར་ལྟུང་བ་སྟེ། ཇི་སྐད་དུ།
དམ་ཚིག་རྫས་ནི་ཇི་བཞིན་དུ། །མི་བརྟེན་པ་ནི་བཅུ་གསུམ་པ། །ཞེས་སོ། །དེ་ལྟར་
སྤྱོད་པ་ཀུན་ལ་རིམ་བཞིན་དུ་སྤྱོད་པས་ནི། རྫོགས་པ་ཆེན་པོ་འདིའི་སྤྱོད་པ་ཐམས་
ཅད་བསྡུས་པ་ཡིན་ཏེ། རྒྱུད་ལས། སྤྱོད་པའི་གྲངས་ནི་བདུན་དུ་བསྡུ། །ཞེས་སོ། །
cd@g
བཞི་པ་འབྲས་བུ་ལ། ངོ་བོ་ངོས་གཟུང་། གོལ་ས་སྤང་བ་དང་གཉིས་ལས། དང་པོ་
ནི༑ དེ་ལྟར་འོད་གསལ་ཐིག་ལེ་ཉག་གཅིག་གི་ལམ་ལ་གོམས་པ་མཐར་ཕྱིན་ཏེ་་་
བོ་ཆོས་ཀྱི་སྐུ་མངོན་དུ་གྱུར་ནས་སྣང་བ་སྣོད་དང་སྲིད་པ་བཅུད་ཀྱིས་བསྡུས་པའི་་
ཆོས་ཐམས་ཅད་རིག་སྟོང་དོན་གྱི་ཡེ་ཤེས་མཐའ་དབུས་དང་བྲལ་བ་ཐིག་ལེ་ཉག་་་་
གཅིག་པོ་དེ་ཡི་ངང་དུ་འུབ་ཀྱིས་རྫོགས་ཏེ་མ་དག་འཁྲུལ་བའི་སྣང་ཤེས་ཐམས་
ཅད་བཙལ་ཀྱང་མི་རྙེད་པ་སྟེ། རྩལ་ཆེན་ཡོན་ཏན་རྫོགས་པ་ལས། སྣང་སྲིད་འཁོར་
འདས་ཆོས་སོ་ཅོག །གདོད་ནས་རང་བྱུང་ཡེ་ཤེས་ངང་། །མ་གཡོས་རྩལ་ཆེན་ལྷུན་
གྱིས་རྫོགས། །དངོས་བྲལ་སྟོང་པའི་རང་སྣང་ངོ༌། །ཞེས་སོ། །ཆོས་ཀྱི་སྐུ་དང་
དབྱེར་མེད་པ་སྐུ་དང་ཡེ་ཤེས་ཀྱི་བདག་ཉིད་ཅན་གྱི་རང་བཞིན་ལོངས་སྤྱོད་རྫོགས་་་
པའི་སྐུ་དེ་ནི་ས་དང་ལམ་ལ་སྦྱང་བའི་རྩོལ་བ་མེད་ བཞིན་དུ་ཡང་ཆུ་དང་རླན་ལྟར་
སེམས་ཅན་ཐམས་ཅད་ཀྱི་སེམས་ཀྱི་ཆོས་ཉིད་དུ་ལྷུན་གྱིས་གྲུབ་པ་ཡིན་པས་ན།
སྒོ་གསུམ་གྱིས་རྩོལ་བ་
ས་རྩོལ་བས་ཀུན་ཉོན་ཕྱོགས་སྤང་བ་དང་རྣམ་བྱང་ཕྱོགས་བླང་བར་བྱ་
བ་ཡེ་ནས་ཟད་པ་ཡིན་ལ། དེ་ལྟ་བུའི་རང་གནས་མངོན་དུ་གྱུར་པ་ནི་འབྲས་བུ་སྟེ།
ཀུན་བྱེད་ལས། མ་བཅོས་རྣལ་མ་ཀུན་གྱི་ཆོས་ཉིད་ཡིན། །ཆོས་ཉིད་ལས་ནི་སངས་
རྒྱས་གུད་ན་མེད། །སངས་རྒྱས་མིང་དུ་བཏགས་པ་བླ་དྭགས་ཡིན། །ཆོས་ཉིད་བྱ་བ་
གཞན་མེད་རང་སེམསཏེ། །ཞེས་སོ། །ཐུགས་རྗེ་ཀུན་ཁྱབ་སྤྲུལ་བའི་སྐུ་ནི་སྲིད་ཞི་
མཉམ་ཉིད་དུ་རྟོགས་ཏེ་འཁོར་འདས་ལ་རེ་དང་དོགས་པ་དང་བྲལ་ཏེ་ཤེས་རབ་་་
ཆེན་པོས་སྲིད་མཐར་གནས་པ་མེད་པ་དང༌། སྙིང་རྗེ་ཆེན་པོས་ཞི་བ་ལ་མི་གནས་
པར་ནམ་མཁའ་ཇི་སྲིད་དུ་གདོད་མའི་རང་བཞིན་རླུང་སེམས་ཀྱིས་བསླད་བྱེད་དང་
བྲལ་བའི་རང་གདངས་འགོག་མེད་དུ་གཞན་ངོར་རྟག་ཁྱབ་ལྷུན་གྲུབ་མངོན་དུ་གྱུར་
ནས་དོན་གཉིས་ཡིད་བཞིན་དུ་མཛད་པ་ཡིན་ཏེ། ཇི་སྐད་དུ། ཞི་སྐུ་དཔག་བསམ
ཤིང་ལྟར་གསལ་གྱུར་ཅིང་། །ཡིད་བཞིན་ནོར་བུ་ཇི་བཞིན་རྣམ་མི་རྟོག །འགྲོ་གྲོལ་
བར་དུ་འཇིག་རྟེན་འབྱོར་སླད་རྟག །འདི་ནི་སྤྲོས་དང་བྲལ་ལ་སྣང་བ་ཡིན་། །ཞེས་
སོ༑ ༑གཉིས་པ་ནི། འབྲས་བུ་རང་གི་ངོ་བོ་ནི་འཁྲུལ་མེད་རིག་པའི་ངོ་བོ་མངོན་དུ་་
པ 100 -
- 101 -



པདྨ་ཀ་རའི་མན་ངག་
གྱུར་མ་ཐག་རླུང་སེམས་ཀྱིས་གཡོ་བ་མེད་པར་ཅོག་གཞག་ཆེན་པོའི་བཙན་ས་ཟིན་
པ་ཡིན་པས་ན་གོལ་ས་མེད་ཀྱང་། གང་ཟག་གིས་ལམ་དང་འབྲས་བུ་མ་ཡིན་པ་ལ་
ཡིན་པར་བཟུང་བ་དང༌། ཡིན་དུ་ཟིན་ཀྱང་མཆོག་འཛིན་གྱི་བསླད་ཞུགས་ན་ལ
གོང་མ་སྐྱེ་བའི་གེགས་ཡིན་པས་ན། གནས་སྐབས་ལམ་རྟགས་སུ་མི་རྟོག་བའི་
ཉམས་བསྐལ་བ་ཆེན་པོ་ཞིག་ལ་ཏིང་ངེ་འཛིན་གཅིག་གི་ངང་དུ་བསྡད་ཀྱང་རྣམ་་
རྟོག་གིས་བསྐྱོད་མི་ནུས་པ་ལྟ་བུ་དང་གསལ་བའི་ཉམས་སྔོན་གནས་རྗེས་སུ་དྲན་པ་
དང་གཞན་གྱི་སེམས་ཤེས་པ། རི་དང་ཁང་ཁྱིམ་གྱིས་བར་ཆོད་པའི་གཟུགས་
སོགས་མཐོང་ཐོས་སུ་གྱུར་པ་དང་། སྟོང་གསུམ་གྱི་རྡུལ་ཕྲ་བ་ཡང་བགྲང་ནུས་པ་ལྟ་
བུ་དང་། བདེ་བའི་ཉམས་ལུས་ཀྱི་བདེ་བ་ཤས་མི་བཟོད་པ་ལྟ་བུ་དང་། ཡིད་ཀྱི་་་་་
བདེ་བ་ཏིང་ངེ་འཛིན་ལས་འབྲལ་མི་ཕོད་པ་དང་། ལུས་དང་སེམས་ལ་རེ་འགར་མི་
འདོད་པ་ཅི་བྱུང་གིས་གནོད་མི་ནུས་པ་སོགས་བསམ་གྱིས་མི་ཁྱབ་པ་འཆར་བ་ལ་
ཞེན་པར་མི་བྱ། དད་པ་དང་སྙིང་རྗེ་སོགས་ལམ་ཡང་དག་པའི་རྟགས་ཅུང་ཟད་ཀྱང་
མེད་བཞིན་རི་བྲག་ལ་ཟང་ཐལ་དུ་འགྲོ་བ་དང་། ནམ་མཁའ་ལ་བྱ་དང་། ཆུ་ལ་་་་
བཞིན་འགྲོ་ནུས་པ་དང་། ཆེན་པོ་ཆུང་ངུ་ཆུང་ངུ་ཆེན་པོར་སྒྱུར་ནུས་པ་དང་། ནད་་་
གདོན་སོགས་མིག་གི་ལྟ་སྟངས་ཙམ་གྱིས་ཞི་བ་དང་། བྲག་དང་བར་སྣང་སོགས་་་་
ལས་སྐུ་གཟུགས་དམ་རྫས་སོགས་གཏེར་དུ་འབྱོན་པ་དང་། ལྷ་སྲིན་ཕལ་བ་བྲན་དུ་
བཀོལ་ནུས་པ་སོགས་ཇི་ལྟར་ཡང་བདུད་ཀྱི་བར་ཆད་ཀྱི་རྟགས་ཡིན་པས་ལམ་ཡང་
དག་ཏུ་མི་རློམ་པར་བྱམས་པའི་མཚོན་གྱིས་བདུད་རིགས་ཚར་བཅད། ཤེས་རབ་ཀྱི་
མིག་གིས་བལྟས་ནས་ཐར་བའི་ལམ་དུ་འགྲོ་བར་བྱའོ། །གསུམ་པ་མཇུག་དོན་ལ།
བསྟན་བཅོས་ཀྱི་ཡོན་ཏན་བརྗོད་པ། མཛད་པ་པོའི་མཚན་སྨོས་པ་གཉིས་ལས།
དང་པོ་ནི། དེ་ལྟར་ངོ་བོ་རང་བཞིན་ཐུགས་རྗེ་གསུམ་གྱི་ལྟ་སྒོམ་སྤྱོད་འབྲས་ཉམས་
སུ་ལེན་ཐབས་ཅོག་གཞག་བཞི་དང་ལྡན་པའི་མན་ངག་འདི་ནི་གསང་ཆེན་འོད་
གསལ་རྩེ་མོའི་ལུགས་འདིར། གཞི་ཀ་དག་གིས་བཟུང་ན་ལམ་ཁྲེགས་ཆོད་ཀྱིས་་་་་
སྐྱོང་བ་དང་། གཞི་ལྷུན་གྲུབ་ཀྱིས་བཟུང་ན་ལམ་ཐོད་རྒལ་གྱིས་སྐྱོང་བའི་ལུགས་་་་
g
གཉིས་ལས་སྔ་མའི་དགོངས་པ་མཐར་ཐུག་པ་སྟེ། བླ་མའི་མན་ངག་གི་གནད་དང་
ལྡན་ན་ཡུད་ཙམ་གྱིས་ཡེ་གྲོལ་རིག་པའི་དོན་ངེསཾ་པ་དོན་གྱི་འཇམ་དཔལ་ཡེ་ཤེས་་་
སེམས་དཔའི་རང་ཞལ་བདེ་བླག་ཏུ་མཐོང་བར་བྱེད་པའི་དཔལ་ཕུན་སུམ་ཚོགས་
པ་དང་ལྡན་པའི་མཆོག་ཡིན་ནོ། །གཉིས་པ་ནི། ཆུ་སྦྲུལ་ཟླ་ཚེས་ལ་མི་ཕམ་འཇམ་
དཔལ་དགྱེས་པའི་བློ་མཚོ་ལས་བྱུང་བའོ། །ཞེས་སོ། །འདིར་སྨྲས་པ། བརྒྱུད་
གསུམ་གཅིག་འདུས་ཀུན་གཟིགས་མི་ཕམ་པའི། །ཐུགས་ཀློང་འཁྱིལ་བ་ཟབ་རྒྱས་
ཆུ་གཏེར་ལས། །བདག་བློའི་བུམ་པས་དྲངས་པའི་ཆུ་རྒྱུན་འདི། །ཐར་འདོད་བཞེད་
པ་སྐོང་བའི་མཆོད་སྤྲིན་ལགས། །རྒྱལ་མཆོག་གིས་ཀྱང་བསྐལ་མང་བཙལ་དགོས་
པའི༑ ༑ཤིན་ཏུ་རྟོགས་དཀའ་གསང་ཆེན་གསང་བའི་གནད། །བྱིས་པའི་ཡིད་འཆང་
ཆེས་དམན་བདག་ཉིད་ཀྱིས། །སྤྱི་བརྟོལ་རློམ་པས་མཇལ་བ་སྙིང་ནས་འཆག །མན་
ངག་སྙིང་པོ་སྙིང་གི་ཐིག་ལེ་རུ། །སྦས་ནས་སྦས་དོན་ཉམས་སུ་ལེན་འདོད་ཀྱང་། །
ལས་སྨོན་ཉིན་བྱེད་ཡིད་མཁར་སྦྲུམ་པ་དང་། །ཆབས་ཅིག་མི་སྨྲའི་སྒོ་བརྒྱ་དུས་
གཅིག་འཐོར། །ཐེག་རྩེའི་ཆོས་ལ་མོས་པ་ལས་བྱུང་བའི། །འདིར་འབད་རྣམ་པར་
དཀར་བའི་བསོད་ནམས་རྒྱུན། །དུས་གསུམ་བསགས་བའི་དགེ་ཚོགས་དང་
བསྡོམས་ཏེ། །བརྒྱུད་གསུམ་བླ་མ་མཉེས་པའི་སྐྱེས་སུ་འབུལ། །དེ་ཡི་མཐུ་ལས་
མཁའ་མཉམ་འགྲོ་བ་ཀུན། །མི་འགྱང་འོད་གསལ་ཐེག་པའི་ལམ་ཞུགས་ཏེ། །རྩོལ་
མེད་སྣང་བཞིའི་ཉམས་རྩལ་མཐར་ཕྱིན་ནས། །སྐུ་བཞིའི་ས་ལ་ངང་གིས་བགྲོད་
གྱུར་ཅིག །བདག་ཀྱང་འདི་ནས་འགྲོ་ཁམས་མ་སྟོང་བར། །མི་ཕམ་རྒྱ་མཚོས་
དགྱེས་བཞིན་རྗེས་བཟུང་ཞིང་། །རང་དོན་ཞི་བའི་བདེ་བ་ཁྱད་བསད་ནས། །བསྟན་
འགྲོའི་དོན་ལ་རྟག་ཏུ་བརྩོན་པར་ཤོག །ཅེས་པ་འདི་ནི་ཁྱབ་བདག་གྲུབ་པའི་དབང་ཕྱུག་
སྤྲུལ་བའི་གཏེར་ཆེན་དབང་ཆེན་སུརྱའི་ཞལ་སྔ་ནས་འདི་འདྲའི་རིགས་སོགས་རྣམ་རྟོག་གི་་་་
ཤར་ཆ་རྣམས་ཡི་གེར་འབྲི་དགོས་ཞེས་གསུང་བསྐུལ་ནན་ཟབ་ཏུ་གནང་པའི་དབུགས་དབྱུང་་་
ཐོབ་ཚེ། ལུང་རྟོགས་ཆོས་ཀྱི་གཏེར་ལ་མངའ་དབང་འབྱོར་བ་བླ་མ་ཡོན་ཏན་རྒྱ་མཚོས་ཀྱང་
གསང་ཆེན་འོད་གསལ་ཐེག་པའི་ཁྲིད་ཞིག་འབྲི་བར་བསྐུལ་བའི་བཀའ་ནན་རྡོ་རྗེའི་ཞགས་་་་
©gg
- 103 -
- 102 -



ས
ཁྲེགས་ཆོད་གནད་ཀྱི་གདམས་པ།
པས་དམ་པོར་འཁྱུད་པ་དང་། དད་གཏོང་མཚུངས་པ་མེད་པའི་ནོར་གྱིས་བརྒྱན་པ་དར་རྒྱས་
ཀྱིས་འདི་ཉིད་དམིགས་ཀྱིས་བསལ་ཏེ་ཡང་ཡང་བསྐུལ་བ་བཏང་སྙོམས་སུ་མི་འཇོག་ཙམ་་་
རབ་བྱུང་བཅུ་དྲུག་པའི་ཤིང་སྦྲུལ་ཟླ་བ་དྲུག་པའི་དཀར་ཕྱོགས་དགའ་བ་དང་པོའི་རེས་གཟའ་
ལྷ་ཡི་བླ་མ་དང་རྒྱུ་སྐར་གྲུབ་པའི་རྒྱལ་མོ་གཉིས་ལྷན་ཏུ་འཛོམས་པའི་འགྲུབ་སྦྱོར་བཟང་པོ་་་་
དང་ལྡན་པའི་དུས་སུ་ངག་དབང་བློ་གྲོས་མཚུངས་མེད་པས་གྲུབ་པར་བགྱིས་པ་དགེ་ལེགས་་་་
འཕེལ།། །།
དྷཱི འཇམ་དཔལ་ཡེ་ཤེས་སེམས་དཔར་འདུད། ཁྲེགས་ཆོད་གནད་ཀྱི་གདམས་པ་
བཤད་༑ ༑ཤེས་པ་མ་བཅོས་རང་སོར་གཞག །དེ་ཡི་གཤིས་ལ་བབ་ཀྱིས་བལྟ། །
འདི་ཡིན་དེ་ཡིན་དམིགས་གཏད་ཀྱི། །རྣམ་པ་གང་ཡང་མེད་པ་ལ། །བརྗོད་བྲལ་དེ་
ཉིད་མྱོང་བ་ཡི། །རང་གདངས་འགགས་པ་མེད་པ་འདི། །རྣལ་མ་གཤིས་ཀྱི་བ་་་་
ཡིན་པས། །བསམ་གྱིས་མི་ཁྱབ་ཆོས་ཉིད་དོན། །རང་བཞིན་འོད་གསལ་ལྷག་
མཐོང་སྟེ། །ལྟ་བ་རི་བོ་ཅོག་གཞག་ཡིན། །དེ་ཡི་བབ་ལ་གནས་བཞིན་དུ། །བསྒོམ་
དུ་མེད་ལ་ཡེང་བ་མེད། །དགག་སྒྲུབ་རྟོག་དཔྱོད་མི་གཞུག་པར། །རྣལ་མ་རང་བབ་
ག་པར་བཞག །བྱ་རྩོལ་འཆིང་བས་མ་བསླད་པའི། །ཆོས་ཉིད་བབ་ཀྱི་བསམ་
གཏན་ཏེ། །རྣལ་འབྱོར་ནམ་མཁའི་རྒྱལ་པོར་གནས། །སྒོམ་པ་རྒྱ་མཚོ་ཅོག་གཞག་
ཡིན༑ ༑དེ་ལྟར་བཞག་ཚེ་ནང་དུ་ནི། །སྣ་ཚོགས་རྣམ་རྟོག་རྒྱུ་བ་དང་། །ཕྱི་རོལ་སྣང་
བ་ཅི་ཤར་ཡང་། །དགག་སྒྲུབ་མེད་པར་རང་སར་བོར། །གཤིས་ཀྱི་རང་བབ་མ་་་་་
བརྗེད་ན། །གང་ཤར་ཕན་གནོད་བྲལ་བར་སྣང་། །བཟང་ངན་བླང་དོར་རྩིས་གདབ་
མེད༑ ༑སྤྱོད་པ་སྣང་བ་ཅོག་གཞག་ཡིན། །གོམས་ནས་སྣང་སྲིད་ཆོས་ཐམས་ཅད།།
རིག་སྟོང་ཐིག་ལེ་ཉག་གཅིག་པོ། །དེ་ཡི་ངང་དུ་འུབ་ཀྱིས་རྫོགས། །དེ་ནི་རྩོལ་མེད་
ལྷུན་གྱིས་གྲུབ། །རྩོལ་བས་སྤང་དང་བླང་བྱ་ཟད། །འཁོར་འདས་རེ་དང་དོགས་པ་
མེད༑ ༑གདོད་མའི་རང་བཞིན་མངོན་གྱུར་པ། །འབྲས་བུ་རིག་པ་ཅོག་གཞག་ཡིན།།
ཅོག་གཞག་བཞི་ལྡན་མན་ངག་འདི། །ཁྲེགས་ཆོད་དགོངས་པ་མཐར་ཐུག་སྟེ། །
གནད་དང་ལྡན་ན་ཡུད་ཀྱིས་གྲོལ། །འཇམ་དཔལ་དཔལ་དང་ལྡན་པའི་མཆོག །ཆུ་
སྦྲུལ་ཟླ་ཚེས་ལ་མི་ཕམ་འཇམ་དཔལ་དགྱེས་པའི་བློ་མཚོ་ལས་བྱུང་བའོ།། །།
་
©
- 105 -
བ 104 -



%g°
Oko
་་་་་
དྷི༔ མཁའ་འགྲོ་གསང་བ་ཡང་ཐིག་ལས༔ དགོངས་པ་ཡེ་
གྲོལ་ཆེན་པོ་གཉིས་མེད་རང་བྱུང་ཡེ་ཤེས་རྒྱུད་
ཀྱི་རྒྱལ་པོ་ཞེས་བྱ་བ་བཞུགས་སོ༔
དྷཱི༔ ཐེག་པ་ཀུན་གྱི་བབས་འདུས་པ༔ རང་བྱུང་རྫོགས་པ་ཆེན་པོ་ལ༔ དོན་དམ་རང་
ངོ་ཤེས་པ་ཡིས༔ མཉམ་པ་ཆེན་པོར་ཕྱག་འཚལ་ལོ༔ བདེ་བ་ཆེན་པོའི་དབྱིངས་དང་
རིག་པ་ཟུང་དུ་འཇུག་པ་ལྷུན་མཉམ་ཡངས་པ་ཆེན་པོའི་དབྱིངས་ནི་ངོ་བོ་སྟོང་པ་
ཉིད་དེ་སྨོན་དུ་མེད་པ་མཚན་མའི་ཡུལ་དང་བྲལ་བའོ༔ དེའི་དབྱིངས་སུ་སྣ་ཚོགས་་་
འཁོར་འདས་ཀྱི་ཆོས་ཁམས་རྒྱ་མཚོ་ལ་གཟའ་སྐར་བཀྲ་བ་བཞིན་ནང་དབྱིངས་ཡེ་་
ཤེས་ཆེན་པོའི་ཀློང་དུ་འཁྱིལ་ཟབ་ཡངས་པཿ ཕྱལ་བ༔ ལྷུག་པཿ རེ་
དོགས་དང་དགག་སྒྲུབ་མེད་པཿ བློའི་སྤྱོད་ཡུལ་ལས་འདས་པ་དག་ཆེན་བདེ་་་་་་
ཆེན་པོ་ནི་ཆོས་རྣམས་སྣ་ཚོགས་འབྱུང་བའི་གཞི་རང་བྱུང་གི་རིག་པ་ཀུན་
བཟང་མོ་གཉིས་སྣང་སྟོང་བདེ་ཆེན་གྱི་ཡེ་ཤེས་པའོ༔ རང་རྩལ་རོལ་པ་ཡེ་ཤེས་ཀྱི་་
རིགས་ལྔ་ཡུམ་ལྔ་བྱང་ཆུབ་སེམས་དཔའ་རིག་འཛིན་ས་བཅུའི་སེམས་དཔའ་རྣམས་
ལ་དགོངས་པ་རང་ཤར་ཆེན་པོར་དབང་བསྐུར་ཞིང་སྟོན་འཁོར་དགོངས་ཀློང་རོ་་་
གཅིག་ཏུ་གནས་སོ༔ ཨེ་མ་ཧོ༔ ཨ་ལ་ལ་ཧོ༔ ཞེས་བཀའ་བསྩལ་བས་ཤེས་
ཡུམ་གྱིས་སླར་གསོལ་བ༔ དབྱིངས་དུས་བཞི་མཉམ་པ་ཉིད་ལས་ལམ་ལྷུན་གྲུབ་ཏུ་
ཤར་བའི་ཚུལ་ནི་བཤད་དུ་གསོལ༔ ཞེས་ཞུས་པའོ༔ ཧོ་གསོན་ཅིག་མི་གནས་ཡེ་་་
ཤེས་ཆེན་པོ་ལས་གཞི་སྣང་ཤར་ཚེ་འདི་ལྟར་ཉི་མ་ཤར་བ་ལྟ་བུའི་འོད་ལྔ་ཕྱིར་ཤར་
ནས་ནང་གདངས་ཡེ་ཤེས་ཀྱི་སྣང་བ་རབ་འབྱམས་ཤར་བའི་གཞི་སྣང་ལྷུན་གྲུབ་ཏུ་
ངོ་ཤེས་ནས་གྲོལ་ཞིང་མ་ཤེས་མ་རིག་པ་དེའི་དབང་གིས་རྟོག་པ་འཁྲུལ་ནས་རིམ་་་་
པར་འཁོར་བ་རྣམས་གྲུབ་བོ༔ དབྱིངས་ལས་དབྱིངས་སྣང་འཁོར་འདས་ཐམས་ཅད་
དེའི་ངོ་བོ་ལས་གཞན་མིན་པ་ལ་ངེས་ཤེས་བསྐྱེད༔ ཅེས་ཐམས་ཅད་དགོངས་པའི་་་་
དགོངས་པ་ཡེ་གྲོལ་གྱི་རྒྱུད།
ངང་དུ་གནས་སོ༔ དེ་ཚེ་འཁོར་རིག་འཛིན་འདུས་པས་ཡང་གསོལ་༔ ཨ་ལ་ལ་ཧོ༔
ཨེ་མ་ཧོ༔ འཁོར་འདས་གཞི་གཅིག་ལ་ལམ་གཉིས་སུ་སྣང་བའི་དབང་གིས་ང་
བདག་སོ་སོར་བཟུང་བ་ལས་ཡུལ་དྲུག་གི་ ཚོར་བ་བདེ་སྡུག་ལ་སེམས་སུ་ཞེན་ནས
བག་ཆགས་དེའི་དབང་གིས་རིགས་དྲུག་ཏུ་དབང་མེད་ཀྱི་དྲྭ་བར་ཚུད་པ་རྣམས་ལ་་་་
སངས་རྒྱས་པར་གནས་པའི་ཕྱིར་ལམ་ཁྱད་པར་ཅན་ཞིག་ཞུ་ཞེས་གསོལ་བས་ཀུན་
དུ་སྣང་པའི་ཏིང་ངེ་འཛིན་གྱི་ངང་ནསཨ་ལ་ལ་ཧོ༔ བྷཾ་སངྒ་ཡ༔ འདི་ལྟར་གློ་བུར་
སྒྲིབ་པས་འགྲོ་བ་རྣམས་ནི་ཡང་དག་པའི་སར་དབྱུང་བ་ལམ་གྱི་རིམ་པར་གནས་་་་
པར་བྱ་སྟེ༔ དེ་ལ་དང་པོ་འདི་ལྟར་རང་བབས་སེམས་ཀྱི་རྟོག་པ་བར་ཆད་པའི་མ་་
མཐོང་བའི་མཐོང་བ་ཆེན་པོ་ནམ་མཁའ་ལྟ་བུ་ནི་རིག་སྟོང་ཟུང་དུ་འཇུག་པ་འོད་
གསལ་ཆོས་ཀྱི་སྐུ་ཡིན་པས་ངང་དེ་ཤེས་རབ་ཆེན་པོས་ངོས་བཟུང་བས་བག་ཆགས་
ཀྱི་ཀུན་གཞི་གདོད་མའི་གཞིར་སངས་བའམ་དག་
་སངས་བའམ་དག་སྟེ་འཁོར་བའི་སྲོག་བཅད་ནས་་་་
རྟོག་མེད་དོན་གྱི་ཡེ་ཤེས་རྟོགས་པར་བྱའོ༔ གཞི་ཀ་དག་ཆེན་པོ་ཆོས་སྐུའི་རྒྱལ་སར་
དབུགས་དབྱུང་བའི་ཐབས་ཁྱད་པར་ཅན་ནོ༔ ས་མ་ཡ༔ རྒྱ་རྒྱ་རྒྱ་རྒྱ་རྒྱ༔ མཎྜལ་གུ་ཧྱ་ས་
མན་ཨ་ཨེ༔ སྦས་རྒྱ༔ གསང་རྒྱ༔ དམ་རྒྱ༔ གཉན་རྒྱ ༼ཁྲུམ༽ ༼ཧྥ༽༼ཟླུམ༽ སྔགས་
སྲུང་རྡོ་རྗེ་རལ་གཅིག་དཔལ་མགོན་ནག་པོ་ཆེན་པོ་རྡོ་རྗེ་དགྲ་འཇོམས་འབར་བོས་སྐད་ཅིག་་་
གཡེལ་བ་མེད་པར་བཛྲ་ས་མ་ཡཱ་རཀྟ་སྭཱཧཱ ཞེས་རང་བྱུང་ཡེ་ཤེས་རྒྱུད་ཀྱི་རྒྱལ་པོ་རྫོགས་སོ༔
སློབ་བུ་གུ་ཎའི་མཚན་ཅན་མཆོག་གྱུར་དམ་པ་དང་། གྲུབ་དབང་འཇིགས་མེད་ཕུན་ཚོགས།
འཁྲུལ་ཞིག་ཆོས་ཉིད་རྡོ་རྗེ། བྱང་ཆུབ་རིག་འཛིན་སོགས་སྐྱེས་བུ་དུ་མའི་ངོར། སྔགས་ནག་་་་
བདེ་སྟོང་གླིང་པ་འཁྲུལ་ཞིག་རིག་པའི་རྡོ་རྗེས་གང་དྲན་ཤར་མར་སྤེལ་བ་ཛ་ཡན་ཏུ། སརྦ་མངྒ་
ལཾ༑ དགེའོ།། དགེའོ།། དགེའོ།། །།
ཀུན་བཟང་
རབ་་་་་་་
- 107 -
- 106 -



རྒྱུད་འགྲེལ།
：
༄༅། །མཁའ་འགྲོ་གསང་བ་ཡང་ཐིག་ལས། དགོངས་པ་ཡེ་
གྲོལ་ཆེན་པོ་གཉིས་མེད་རང་བྱུང་ཡེ་ཤེས་རྒྱུད་ཀྱི་
རྒྱལ་པོའི་དོན་རྣམ་པར་བཤད་པ་དྲི་བྲལ་ཉི་
མའི་སྣང་བ་ཞེས་བྱ་བ་བཞུགས་སོ། །
༄༅། །ན་མོ་གུ་རུ་ཨ་ཛི་ཏ་མཉྫགོ་ཥ་བི་ཛ་ཡ་ས་ར་ཡེ། མཐའ་བརྒྱད་བྲལ་བའི་
གཞི་དབྱིངས་ལས་འོངས་མུ་མེད་རྩལ་སྣང་བཀོད་པ་རྣམས། །རང་སྣང་ཤེས་པའི་
དེ་མ་ཐག་པར་བསྐལ་མང་ཚོགས་ཟུང་ཡོངས་འདུམས་ཏེ། །སྟོབས་བཅུའི་མཛོད་ལ་
མངའ་དབང་འབྱོར་བ་ཐོག་མའི་མགོན་པོ་བཙུན་མོར་བཅས། །དུས་ཀུན་འབྲལ་་་་་
མེད་སྙིང་གི་པད་མོར་དགྱེས་པར་བཞུགས་ལ་ལེགས་ཚོགས་སྤེལ། །དཔག་ཡས་་་་
འགྲོ་བའི་མོས་བློ་དང་འཚམ་པར། །ཞི་དང་ཁྲོ་ཚུལ་བཀོད་པ་ཇི་སྙེད་ཀུན།།
ཐལ་རིག་སྟོང་ཀུན་བཟང་ཀློང་ཡངས་སུ། །དབྱེར་མེད་རང་ངོ་ཤེས་པས་ཕྱག་
བགྱིའོ༑ ༑རྒྱལ་ཀུན་གསང་གསུམ་གཅིག་བསྡུས་ཧི༔ ཡིག་གཟུགས། །འོད་མཚན་་
སྟོང་འབར་ཐུགས་དཀྱིལ་ཡོངས་སྨིན་པ། །སིནྡྷུའི་དྭངས་མཚོར་འཕོས་པ་སྤྲུལ་པའི་
སྐུ་༑ ༑པདྨ་ཀ་ར་གཏན་གྱི་སྐྱབས་སུ་བསྙེན། །བསྐལ་མང་གོང་ནས་བྱང་ཆུབ་བརྙེས་
ཀྱང་བླང་དོར་བརྩོན་པའི་ཁུར་ཆེན་འཆང་། །མཁྱེན་བརྩེ་ནུས་པའི་གཏེར་དུ་གྱུར་་་་
ཀྱང་མི་ཁེངས་འགྲོ་ཀུན་བྲན་བཞིན་དུལ། །ཟག་རྟོག་རྩོལ་བ་ཀུན་ནས་ཟད་
རབ་འབྱམས་དཀྱིལ་འཁོར་སྤྲོ་བསྡུའི་བདག །སྒྲིབ་བྲལ་རིག་པའི་རྡོ་རྗེ་ཞེས་
གྲགས་གྲུབ་དབང་མཆོག་ལ་སྙིང་ནས་འདུད། །གང་གི་ཐུགས་དབུས་པདྨ་འོད་ཞིང་
དུ༑ ༑རང་གྲོལ་རྟོག་ཚོགས་འཁོར་གྱི་ཚོམ་བུ་ལ། །རིག་སྟོང་སྟོན་མཆོག་མཚོ་སྐྱེས་
དབང་པོ་ཡིས། །དགོངས་བརྒྱུད་གདམས་པའི་ཕ་ཕོག་མ་ཎི་ཀ །འཐད་ལྡན་ལུང་་་་
རིགས་གོས་ཀྱིས་བསྙེན་བཞིན་དུ། །ཐེག་དགུའི་རྒྱལ་མཚན་རྩེ་ལ་མངའ་གསོལ་་་་
ཏེ༑ ༑ཕན་བདེ་འདོད་དགུའི་དགའ་སྟོན་དང་འགྱེད་ཀྱིས། །རིས་མེད་སྐལ་བཟང་་་
ཚོགས་རྣམས་འདིར་འདུས་ཤིག །གང་གི་ཚེ་དཔལ་གདོད་མའི་མགོན་པོ་ཉིད་་་་་་་
འབྲས་བུ་ལྷུན་གྲུབ་རིན་པོ་ཆེའི་སྦུབས་སུ་ཁྱད་ཆོས་དྲུག་གི་ཚུལ་དུ་མངོན་པར་བྱང་
ཆུབ་ནས་ནང་གསལ་ཆོས་སྐུའི་ཀློང་ལས་མ་གཡོས་བཞིན་དུ་རང་སྣང་ངེས་པ་ལྔ་
ལྡན་ལོངས་སྐུའི་བཀོད་པ་དང་། གཞན་སྣང་འཇིག་རྟེན་དྲུག་གི་ཁྱོན་ཀུན་ཏུ་འགྲོ་་་
འདུལ་སྤྲུལ་པའི་རོལ་པ་དཔག་ཏུ་མེད་པ་སྤྲོས་ཏེ་སེམས་ཅན་རྣམས་ཞི་བའི་
དབྱིངས་སུ་དཀྲི་བར་མཛད་པའི་བྱེ་བྲག་མི་མཇེད་འཇིག་རྟེན་འདིར་འོག་མིན་སྟུག་
པོ་བཀོད་པའི་ཞིང་ནས་བྱིན་རླབས་མཆོག་གི་སྤྲུལ་པ་བསྟན་པའི་བཙས་གསུམ་་
སྤྲོས་ཏེ་ཆོ་འཕྲུལ་དུ་མས་གདུལ་བྱའི་མོས་སྣང་དབང་དུ་བསྡུས། ཡོ་བྱད་མ་་་་་
དགུའི་ཆར་ཕབ་སྟེ་ཡིད་ཀྱི་རེ་བ་བསྐངས། འགྲོ་བ་རང་རང་གི་སྐད་ཀྱིས་ཆོས་ཀྱི་་
རང་སྒྲ་བསྒྲགས་ཏེ་འགྲོ་བ་དཔག་མེད་འབད་པ་མེད་པར་གྲོལ་བའི་ཕྲིན་ལས་
མཛད་༑ ཡེ་ཤེས་དམ་པའི་སྤྲུལ་པ་རྫོགས་ཆེན་སྟོན་པ་བཅུ་གཉིས་སུ་སྤྲུལ་ནས་
གསང་ཆེན་རྨད་དུ་བྱུང་བའི་ཆོས་ཀྱི་འཁོར་ལོ་བསྐོར་བ་མཐའ་དག་བཅོམ་ལྡན་
འདས་ཕྱག་ན་རྡོ་རྗེས་ཐུགས་སུ་བཟུང་བ་ཉིད། དུར་ཁྲོད་མེ་རི་འབར་བའི་གནས་་་་
སུ་སྤྲུལ་པའི་སྐུ་དགའ་རབ་རྡོ་རྗེ་ལ་དབང་ཁྲིད་མན་ངག་མཐའ་དག་བུམ་པ་གང་
བྱོའི་ཚུལ་དུ་བསྩལ་བ་ལས། རང་བཞིན་རྫོགས་པ་ཆེན་པོའི་ཆོས་རྣམས་གླེགས་་་་
བམ་དུ་བཀོད་དེ་མཁའ་འགྲོ་མ་རྣམས་ལ་གཏད་ནས། དུར་ཁྲོད་བསིལ་བའི་ཚལ་
ན་བཞུགས་དུས་རིག་པའི་གནས་ལྔ་ལ་མཁས་པ་སློབ་དཔོན་འཇམ་དཔལ་བཤེས་་
གཉེན་གྱིས་འཕགས་པ་འཇམ་དཔལ་གྱིས་ལུང་བསྟན་པ་བཞིན་དགའ་རབ་རྡོ་རྗེའི་
ཞབས་པད་སྤྱི་བོས་མཆོད་དེ་དབང་ཁྲིད་རྫོགས་པར་མནོས་ཏེ་དཔོན་སློབ་དགོངས་
པ་དབྱེར་མེད་དུ་འདྲེས་ཏེ་ཟབ་གསང་ཨ་ཏི་ཡོ་གའི་ཆོས་ཚུལ་རྣམས་སེམས་ཀློང་
མན་ངག་གི་སྡེ་གསུམ་དུ་ཕྱེས། དེ་ལས་ཐིག་ལེ་མཆོག་གི་ཆོས་རྣམས་ལ་སྙན་བརྒྱུད་
དང་བཤད་བརྒྱུད་གཉིས་སུ་ཕྱེས་ཏེ། སྙན་བརྒྱུད་ཀྱི་དཔེ་རྣམས་མཆན་དུ་བཀོད།
བཤད་བརྒྱུད་རྣམས་གཏེར་དུ་སྦས་ཏེ། དུར་ཁྲོད་སོ་ས་གླིང་དུ་བཞུགས་ཚེ། རྒྱ་ནག་
ས་ཟད་ཀྱང་
- 108 -
བ 109



ས
པོའི་སློབ་དཔོན་ཤྲཱི་སེང་ཧ་ཞེས་བྱ་བ་སྦྱངས་པའི་ཡོན་ཏན་མཐར་སོན་པ་ཐུན་མོང་
གི་གྲུབ་པ་བརྒྱད་ལ་དབང་འབྱོར་བ་ཉིད་ལ་འཕགས་པ་སྤྱན་རས་གཟིགས་ཀྱིས་་་་
ལུང་བསྟན་པ་བཞིན་ས་ལ་ཁྲུ་གང་གིས་མ་རེག་པར་ཞག་དགུ་ནས་གནས་དེར་ཕྱིན་
ཏེ༑ སློབ་དཔོན་འཇམ་དཔལ་བཤེས་གཉེན་མཉེས་པ་གསུམ་གྱིས་བསྟེན་ནས་་་་་་
གདམས་པ་མཐའ་དག་ལ་ཞུན་ཐར་བཅད། སློབ་དཔོན་གྱིས་བསྟན་པའི་བདག་
པོར་མངའ་གསོལ། དཔེ་རྣམས་ལུང་བསྟན་པ་བཞིན་ཕྱུང་ནས། གསང་བ་
གི་ཆོས་རྣམས་ལ། ཕྱི་སྐོར། ནང་སྐོར། གསང་སྐོར། གསང་བ་བླ་མེད་ཀྱི་སྐོར་དང་
བཞིར་ཕྱེས་ཏེ་རྒྱ་གར་གསེར་གླིང་དབེན་སྐྱོང་ཕུག་ཏུ་མི་དང་མི་མིན་མང་པོ་ལ་ཟབ་
རྒྱས་གདམས་པའི་ཆར་འབེབས་བཞིན་བཞུགས་དུས་ཀུན་མཁྱེན་པདྨ་སཾ་བྷ་ཝ་་་་
ཞེས་བྱ་བ་མཆོག་ཐུན་མོང་གི་དངོས་གྲུབ་མཐའ་དག་མངོན་དུ་བརྙེས་ཏེ་རྒྱལ་བའི་་་
ཆོས་མཛོད་ཀུན་གྱི་བདག་པོར་གྱུར་ཟིན་ཀྱང་། ཕྱི་རབས་ཀྱི་གང་ཟག་དག་གིས་་་་
དབང་ཁྲིད་མེད་པར་གསང་སྔགས་ཟབ་མོ་རང་དགར་སྤྱོད་པའི་འཆོལ་སྤྱོད་དགག་
པའི་ཆེད་དུ་མཁའ་འགྲོ་མ་ལས་ཀྱི་དབང་མོ་ཆེའི་བཀའ་བཞིན་སློབ་དཔོན་ཤྲཱི་སེང་་་
ཧའི་ཞབས་སེན་སྤྱི་བོས་མཆོད་དེ་རྗེས་སུ་འཛིན་པར་ཞུས་དུས། སློབ་དཔོན་གྱིས་་་
དགོངས་བརྒྱུད་ལྟ་བའི་ངར་བསྐྱེད། ཕྱག་སོར་གྱིས་བརྡ་ཐབས་མིག་འཕྲུལ་བཞིན་
དུ་བསྒྱུར་ནས་ཟབ་གསང་གདམས་པའི་ཚིགས་བཅད་གཉིས་ཐོལ་བྱུང་དུ་བརྗོད་
པས༑ དབང་ཁྲིད་དུས་གཅིག་ལ་རྫོགས། བརྒྱུད་གསུམ་གཅིག་འདུས་སུ་གྱུར་ཏེ།
བསྟན་པ་ཀུན་གྱི་བདག་པོར་བཀའ་བསྒོས་པ་བཞིན་ཕྱོགས་བཅུ་སྤྲུལ་པའི་ཞིང་
རྣམས་སུ་རྒྱལ་སྲས་འཇམ་དཔལ་དཔའ་བོའི་མཛད་པ་ཁུར་དུ་བཞེས་ནས་བཞུགས་
ཤིང་ཁྱད་པར་གདོང་དམར་བོད་ཀྱི་སྐྱེ་དགུ་རྣམས་གཏན་བདེ་ཞི་བའི་ས་ལ་
དབུགས་འབྱིན་པའི་སླད་དུ་བསིལ་ལྡན་གངས་ཀྱི་ར་བར་ཕེབས་ནས་རྒྱལ་བསྟན་་་་
ཉི་མ་ཤར་བ་ལྟར་བྱས། ཉིན་པར་ཐུན་མོང་གི་གདུལ་བྱ་རྣམས་ལ་མཚན་ཉིད་རྒྱུའི་
ཐེག་པའི་ཆོས་འཁོར་བསྐོར། མཚན་མོ་གནས་ཕུན་སུམ་ཚོགས་པ་སྨོན་ལམ་རྫུ་
འཕྲུལ་གྱི་རྩལ་ལས་ཤར་བ་ལུགས་གསུམ་མི་འགྱུར་ལྷུན་གྱིས་གྲུབ་པའི་གཙུག་
ཚུ%gg;
རྒྱུད་འགྲེལ།
ལག་ཁང་དཔལ་བསམ་ཡས་ཀྱི་བར་ཁང་གཡུ་ཞལ་འབར་བ་རུ་ལས་ཅན་དག་པའི་
འཁོར་ངན་ལམ་རྒྱལ་བ་མཆོག་དབྱངས་སྣ་ནམ་རྡོ་རྗེ་བདུད་འཇོམས་སོགས་ལ་་་་་་
འབྲས་བུ་རྡོ་རྗེ་ཐེག་པའི་ཆོས་ཀྱི་སྨིན་གྲོལ་གྱི་གདམས་པ་གནང་། ནང་རྒྱུད་ཡོ་ག་་་་
གསུམ་གྱིས་གཙོར་བྱས་པའི་ཤིན་ཏུ་ཟབ་པའི་གདམས་ངག་རྣམས་ཕྱི་རབས་འགྲོ་་་
བའི་བཙས་སུ་གཏེར་དུ་སྦས། རྗེ་འབངས་འཁོར་སློབ་རེ་རེ་བཞིན་ཟབ་གཏེར་དང་
འཕྲད་པའི་སྨོན་ལམ་བཏབ། ཁྱད་པར་དུ་ཐེག་པ་གཞན་གྱི་ནུས་པ་ལྷོད་པོ་རུ་གྱུར།
ཤིན་ཏུ་ཟབ་པའི་སྙིང་ཐིག་གོང་འོག་རྣམས་ཀྱི་གདམས་པ་ཚོང་འདུས་ཀྱི་འོ་མ་
བཞིན་རྟོག་གེ་དང་གྲུབ་རྫུན་རྣམས་ཀྱིས་བསླད་དེ་ཡིད་དཔྱོད་དང་སེམས་གནས་
ཙམ་ལྟ་བ་མཐར་ཐུག་ཏུ་ངོ་སྤྲོད་པའི་སྐབས་སུ་སྨག་ལ་ཉི་ཟླའི་སྣང་བ་ལྟ་བུའི་ཆོས་་་
ཚུལ་རྨད་དུ་བྱུང་བ་མཁའ་འགྲོ་གསང་བ་ཡང་ཐིག་གི་ཆོས་གཏེར་འདི་ཉིད་འདོན་་་་
པའི་བདག་པོ་རུ་རྒྱལ་བ་མཆོག་དབྱངས་མངའ་གསོལ། སྨོན་ལམ་གྱི་གཏད་རྒྱ་་་་
གཟེངས་བསྟོད། མི་འགྱུར་ལུང་བསྟན་མཆོག་གིས་དབུགས་དབྱུང་། སྣ་ནམ་རྡོ་རྗེ་
བདུད་འཇོམས་ལ་ཆོས་འདི་འཆད་སྤེལ་བྱེད་པའི་ཕོ་ཉར་བཀའ་བསྩལ། རྗེ
འབངས་གཞན་དེར་འདུས་པ་ཀུན་ལ་ཟབ་
ད་ལ་ཟབ་ཆོས་འདི་སྒོམ་སྒྲུབ་གྱིས་ཤིག་ཅེས་
གསུངས་བྱུང་། སྔགས་སྲུང་རྡོ་རྗེ་རལ་གཅིག་མ་དང་དཔལ་མགོན་ནག་པོ་ཆེན་པོ་་་
སྲུང་མར་བསྐོས། གྲི་བཙན་དགྲ་འཇོམས་འབར་བ་ལ་གཏེར་གྱི་གཉེར་བྱང་གཏད་
པ་བཞིན། རབ་བྱུང་བཅུ་དྲུག་པ་ཆུ་ཕོ་སྟག་གི་ལོར་སྨོན་ལམ་རྟེན་འབྲེལ་མངོན་
པར་སད་དེ་ཨོ་རྒྱན་སྒྲིབ་བྲལ་རིག་པའི་རྡོ་རྗེས་དགོངས་གཏེར་རྨད་དུ་བྱུང་བ་འདི་
ཉིད་ཡི་གེར་ཕབ་ནས། སླར་ཡང་སྙིང་དབུས་པདྨ་འོད་ཀྱི་ཕོ་བྲང་དུ་བྱོན་ནས། རིག་
ཁམས་བློ་ལྡན་མཆོག་སྲེད་ཀྱི་དྲུང་དུ་ཞུས་ཆེན་ལེགས་པར་མཛད་པའི་གསུང་རབ་་
དྲི་མ་མེད་པ་འདི་ཉིད་ལ། རྒྱ་ཆེ་བ་རྒྱུད་སྡེའི་སྐོར་དང་། ཟབ་པ་སྒྲུབ་སྡེའི་སྐོར་
གཉིས་སུ་ཡོད་པ་ལས། སྔ་མ་ལ་བསྐྱེད་པ་མ་ཧཱ་ཡོ་གའི་སྐོར་དང་། ལུང་ཨ་ནུ་ཡོ་་
གའི་སྐོར་དང༌། མན་ངག་ཨ་ཏི་ཡོ་གའི་སྐོར་གསུམ་ལས། ཕྱི་མ་ལ་སེམས་ཀློང་
མན་ངག་གསུམ་ལས། མན་ངག་གི་རྒྱུད་ལ་ཡང་། ཡེ་ཤེས་གཙོ་བོར་སྟོན་པ་སྣང་བ་
c8
ས་ལ་་་་་་་
- 1 1 f -
- 1 10 -



ས
རྒྱུད་འགྲེལ།
པ་;
ཡབ་ཀྱི་རྒྱུད་ཀློང་གྲོལ་ཡེ་ཤེས་སོགས་དང་། དབྱིངས་གཙོ་བོར་སྟོན་པ་སྟོང་པ་ཤེས་
རབ་མེ་འབར་གྱི་རྒྱུད་སོགས་དང་། གཉིས་ཀ་མཉམ་པར་སྟོན་པ་གཉིས་མེད་ར
བྱུང་གི་རྒྱུད་སོགས་སུ་བཞུགས་པ་ལས། སྐབས་འདིར་ཡང་ཟབ་རྒྱུད་ཆེན་བཅུ་་་་
བདུན་གྱི་ཉིང་ཁུ། རྩོད་མེད་རིག་འཛིན་རྣམ་བཞིའི་ཐུགས་བཅུད། གནས་ཡུལ་
ཌཀི་སྟོང་གི་ཐུགས་ཐིག བྱིན་རླབས་ཀྱི་ངད་མ་ཡལ། དམ་སེལ་གྱི་གྲིབ་མ་ཞུགས།
ཉེ་བརྒྱུད་ཀྱི་ཁུངས་བཙུན་པ། དུས་བབ་ཀྱི་ཟབ་ཆོས་འགྲན་ཟླ་དང་བྲལ་བ།
དགོངས་པ་ཡེ་གྲོལ་ཆེན་པོ་གཉིས་མེད་རང་བྱུང་ཡེ་ཤེས་ཀྱི་རྒྱུད་འདི་ལ། ཐོག་མར་
དགེ་བ་ཀླད་ཀྱི་དོན། བར་དུ་དགེ་བ་གཞུང་གི་དོན། ཐ་མར་དགེ་བ་མཇུག་གི་དོན་
དང་གསུམ་ལས། དང་པོ་ལ་མཚན་བསྟན་པ་དང་། ཕྱག་འཚལ་བ་གཉིས་ལས།
དང་པོ་མཚན་བསྟན་པ་ནི། མཁའ་འགྲོ་གསང་བ་ཡང་ཐིག་ཅེས་བྱ་བ་སྟེ། འདི་ཉིད་
ལོ་རྒྱུས་ཀྱི་ཁུངས་དང་སྦྱར་ནས་བཤད་ཚུལ་དང་། ཉམས་ལེན་གྱི་གནད་དང་བསྟུན་
ནས་བཤད་ཚུལ་གཉིས་ལས། དང་པོ་རྒྱལ་བ་དགོངས་བརྒྱུད་ཀྱི་དབང་དུ་བྱས་ན།
དུས་གསུམ་མཉམ་པ་ཉིད་ཀྱི་དབྱིངས་ཡུམ་ཀུན་ཏུ་བཟང་མོའི་མཁའ་ཀློང་འོག་མིན་
གསང་བ་མཆོག་གི་དཀྱིལ་འཁོར་དུ་ཆོས་སྐུ་ཀུན་བཟང་ཡབ་ཡུམ་སྲས་འཁོར་དང་་་
བཅས་པ་རྣམ་པ་རྟགས་ཀྱི་ཕྱག་རྒྱར་བཞེངས་ནས་སྒྲ་ཚིག་མཚན་མ་དང་བྲལ་
བཞིན་མཁའ་འགྲོ་ཀུན་ཏུ་བཟང་མོས་ཞུས་པའི་བདག་རྐྱེན་ལས་རང་ཤར་བ་དུས་་་་
གསུམ་སངས་རྒྱསཾ་ཐམས་ཅད་ཀྱི་ཐུགས་ཀྱི་གསང་བ་ཟབ་མོ་ཆེད་དུ་ངོམ་པ་སྐྱེ་བོ་་་
ཐ་མལ་པ་རྣམས་ལ་ཡེ་གསང་ཐབས་ཀྱིས་ཆོད་ཅིང་། སྣོད་མིན་རང་ག་བ་ལ་བཀའ་
ལུང་ཚིག་གིས་གསང་བ་སྟེ། གབ་སྦས་ཀྱི་རྒྱ་གཉིས་དང་ལྡན་པ་ཐེག་པ་རིམ་དགུའི་
ཡང་ཐོག་མཐར་ཐུག་པ་ཡིན་པས་ནའོ། །གཉིས་པ་རིག་འཛིན་བརྡ་བརྒྱུད་ཀྱི་
དབང་དུ་བྱས་ན། སྤྲུལ་པའི་སྐུ་དགའ་རབ་རྡོ་རྗེས་ཡང་ཟབ་སྙིང་པོའི་གདམས་པ་
འདི་གདུལ་བྱ་མང་པོ་ལ་ཁྱབ་བརྡལ་དུ་སྤེལ་དུ་ཕངས་ནས་མཁའ་འགྲོ་མ་བདེ་བའི་
རོ་ལྡན་དང་། བདེ་བྱེད་སེར་མོ་གཉིས་ལ་གསང་བའི་མཛོད་གཏད་ཚེ་མཁའ་འགྲོ་་
དེ་གཉིས་ཀྱིས་ཆོས་ཚུལ་གཞན་ལས་འཕགས་པར་མཐོང་ནས་ཡང་མཛོད་སྙིང་གི་་
ཐིག་ལེ་བཞིན་བརྩི་སྲུང་དུ་མཛད་པས་སོ། །གསུམ་པ་གང་ཟག་སྙན་བརྒྱུད་ཀྱི
དབང་དུ་བྱས་ན། རྒྱལ་དབང་པདྨ་རྒྱལ་པོས་རྗེ་འབངས་དག་པའི་འཁོར་སྙིང་དང་་་
འདྲ་བ་ལ་གཅེས་ནོར་གྱི་ཚུལ་དུ་ཆིག་བརྒྱུད་དུ་གནང་ནས། ཕྱི་རབས་གདུལ་
དཀའི་འགྲོ་རྣམས་ཐུགས་བརྩེའི་ལྕགས་ཀྱུས་མི་འདོར་བའི་འབྲས་རྟགས་མངོན་དུ་
བསྟན་ཏེ། མཁའ་འགྲོའི་གཙོ་མོ་སྔགས་སྲུང་རྡོ་རྗེ་རལ་གཅིག་མ་ཆོས་འདིའི་སྲུང་
མར་བསྐོས། ནམ་མཁའ་ཇི་སྲིད་དུ་སྤེལ་སྲུང་གྱིས་ཤིག་པས་དམ་ཆུ་བསྩལ་བས་་་་
མཚོན༑ ཆོས་འདི་དང་པོ་དབྱིངས་ཡེ་སྟོང་མཁའ་འགྲོའི་ཀློང་ལས་ཤར། བར་དུ་་
གནས་ཡུལ་མཁའ་འགྲོའི་ཚོགས་ཀྱི་སྤྱི་ནོར་དུ་གྱུར། མཐར་ཆོས་བདག་མཁས་་་་
འགྲོ་བྱེ་བས་མེལ་ཚེ་ལྷོད་མེད་དུ་མཛད་ཅིང་གསང་བའི་མཐར་ཐུག་ཊཱཀི་འབུམ་གྱི་
སྙིང་ཁྲག་དྭངས་མའི་ཐིག་ལེ་ལྟ་བུའི་ཆོས་སྡེ་ཟབ་མོ་ཡིན་པས་ན་མཚན་དེར་
བོཏགས་སོ། །གཉིས་པ་ལ་ཆོ་གའི་གཞུང་དོན་དང་སྦྱར་བ་དང་། བསྐྱེད་རྫོགས
རྫོགས་ཆེན་གསུམ་གྱི་དོན་བཞིན་བཀྲལ་བ་དང་གཉིས་ལས། དང་པོ་སྣང་སྲིད་
ཐམས་ཅད་དག་པ་རབ་འབྱམས་མཁའ་འགྲོའི་དཀྱིལ་འཁོར་དུ་གསལ་དག་བརྟན་
པའི་ངང་ནས་ལུས་ཆོས་བདུན་སྟོང་རའི་གནད་གཅུན་པས་བསྐྱེད་པ་མ་ཧཱ་ཡོ་ག་་་
གཞི་བཙུགས། སྒྲ་ཚིག་གསུང་གི་རོལ་པ་རུ་རྩལ་སྦྱངས་ཏེ་བུམ་ཅན་རླུང་གི་བཟླས་
པ་གྲངས་སུ་སྐྱེལ་བཞིན་ཐབས་ཤེས་ཨ་ཧཾ་གི་འབར་འཛག་གསང་བ་ཟབ་མོའི་་
ལམ་གནད་དུ་བསྣུན་པས་ལུང་ཨ་ནུ་ཡོ་གའི་ལམ་གོམས། དྲན་བསམ་ཐུགས་ཀྱི་
རོལ་པ་རུ་ངང་བསྐྱངས་པ་མ་བཅོས་རང་བབས་སོར་བཞག་ཡང་ཟབ་རྨད་དུ་བྱུང་་
བ་ཐུགས་ཀྱི་ཐིག་ལེར་བསྐྱངས་པས་རྫོགས་ཆེན་ཨ་ཏི་ཡོ་གའི་འབྲས་བུ་མངོན་དུ་
འབྱིན་པའི་ཐབས་སྟོན་པས་ན་མཚན་དེར་བཏགས་སོ། །གཉིས་པ་ལ་བསྐྱེད་རིམ་
དང་སྦྱར་བ། རྫོགས་རིམ་དང་སྦྱར་བ། རྫོགས་ཆེན་དང་སྦྱར་བ་གསུམ་ལས། དང་
པོ་འཆི་སྲིད་ཆོས་སྐུ་རུ་གྲོལ་བའི་ཐབས་འཁོར་འདས་ཐམས་ཅད་ཡེ་སྟོང་རྩ་བྲལ་་་་
ནམ་མཁའ་ལྟ་བུར་ཤེས་པ་དེ་བཞིན་ཉིད་ཀྱི་ཏིང་ངེ་འཛིན་བསྒོམས་པས་རྟག་
མཐའ་བསལ། བར་སྲིད་ལོངས་སྐུར་གྲོལ་བའི་མན་ངག་དེ་ལྟར་མ་རྟོགས་པའི་་་་་
%@g
- 1 13 -
- 1 12 -



རྒྱུད་འགྲེལ།
འགྲོ་བ་རྣམས་ལ་མ་བཅོས་རང་ཤུགས་ཀྱིས་སྐྱེ་བའི་ཀུན་སྣང་སྙིང་རྗེ་ཆེན་པོའི་ཏིང་
འཛིན་བསྒོམས་པས་ཆད་མཐའ་བསལ། སྐྱེ་སྲིད་སྤྲུལ་སྐུར་བྱེད་པའི་ལམ་ཟུང་
འཇུག་རང་བྱུང་ཡེ་ཤེས་ཀྱི་ངོ་བོ་རྒྱུའི་ཏིང་ངེ་འཛིན་གྱིས་བསྐྱེད་པ་གསང་བ་ལྷུན་
གྱིས་གྲུབ་པའི་དཀྱིལ་འཁོར་རྟེན་དང་བརྟེན་པར་བཅས་པ་གསལ་ཏེ་བསྙེན་སྒྲུབ་་་
རྣམ་བཞི་ཚད་འཁྱོལ་དུ་བྱས་པས་མར་འཁོར་བའི་བག་ཆགས་དག ཡར་རྣམ་བྱང་་་
གི་ཡོན་ཏན་རྫོགས། བར་རྫོགས་རིམ་གྱི་སྨིན་བྱེད་དུ་འགྲོ་བ་དང་། སླར་ཡང་་་་
ནོམ་ལྷར་ཞེན་གྱི་ངན་རྟོག་སྤང་བའི་སླད་དུ་དབང་པོའི་རིམ་པ་དང་མཐུན་པར་རྗེས་
གཞིག་རིལ་འཛིན་གང་རུང་གི་སྒོ་ནས་སྤྲོས་པའི་མཚན་མ་གང་ཡང་ཡིད་ལ་མི་་་་
བར་ཆོས་སྐུ་ཐིག་ལེ་ཉག་གཅིག་གི་ངང་དུ་མཉམ་པར་བཞག་པས་རིག་འཛིན་
བཞིའི་ས་ལ་བདེ་བླག་ཏུ་བགྲོད་བྱེད་ཀྱི་ཐབས་སྟོན་པས་ན་དེ་སྐད་དུ་བཏགས་སོ།།
གཉིས་པ་ལ་རང་ལུས་ཐབས་ལྡན་གྱི་རྣལ་འབྱོར་བཞིན་བཤད་པ་དང་། གཞན་
ལུས་ཕྱག་རྒྱའི་བོགས་འདོན་བཞིན་བཤད་པ་གཉིས་ལས། དང་པོ་ནི། ལུས་དབུས་
དྲང་པོར་རྩ་དབུ་མ་ནམ་མཁའི་མདངས་ཅན་མར་སྣེ་གསང་བར་ཟུག་པ། ཡར་སྣེ་
སྤྱི་བོར་སླེབས་པའི་གཡས་སུ་ཁམས་དཀར་པོ་རྒྱུ་བའི་སྣོད་རྐྱང་མ་དཀར་པོ།
གཡོན་དུ་རཀྟ་དམར་པོ་འབབ་པའི་སྣོད་རོ་མ་དམར་པོ་གཉིས་དབུ་མའི་མར་
ར་སྣེ་
ནས་ཐོན་ཏེ་རྩ་འཁོར་རྣམས་ཀྱི་འོག་དང་སྟེང་དུ་ཕན་ཚུན་འཁྲིལ་ཏེ་གནས་པའི་རྡོ་་
རྗེའི་ལུས་ལ་འཕྲུལ་འཁོར་གྱི་གནད་གཅུན་པ་དང་། ཕྲ་མོའི་ཐིག་ལེ་ལ་སེམས་་་
འཛིན་པ་སོགས་ཐབས་ཀྱིས་བསྣུན་པས། ལས་རླུང་ཉི་ཁྲི་ཆིག་སྟོང་གི་རྒྱུ་བ་བག་་་
ལ་ཞ་ནས་ཡེ་རླུང་དབུ་མའི་ནང་དུ་འགྲོ་བ་ལ་རང་དབང་ཐོབ། གསང་བ་བདེ་སྐྱོང་
འཁོར་ལོའི་རྩ་མདུད་གྲོལ་བའི་མགོ་བྱས་ཏེ་རྩ་མདུད་གྲོལ་རིམ་བཞིན་ས་རྣམས་་་་
རིམ་གྱིས་ཐོབ། རྒྱུད་གཞན་གསང་འདུས་དང་བདེ་མཆོག་རྣམས་སུ་བཤད་པའི་སྒྱུ་
ལུས་དང་འོད་གསལ་ཞར་ལ་འགྲུབ་ནས་མཐར་གཙུག་ཏོར་ནོར་བུའི་སྟེང་གི་མདུད་
པ་ཡང་གྲོལ་ཚེ་ཐིག་ལེ་མཆོག་གི་སའམ་ཡེ་ཤེས་བླ་མའི་གོ་འཕང་བདེ་བླག་ཏུ་སྟེར་
བའི་ཐབས་མ་ནོར་བའི་ཆོས་སྡེ་རྨད་དུ་བྱུང་བ་ནི་འདི་ཡིན་ནོ། །གཉིས་པ་ནི།
བསྙེན་བསྒྲུབ་ཡན་ལག་བཞིའི་སྒོ་ནས་བདེ་སྟོང་ལམ་དུ་བྱེད་པ་སྟེ། དེ་ཡང་རིགས་་་
ལྔའི་རྟགས་ཅན་གྱི་ཌཱཀི་མཚན་ལྡན་བཙལ་ཏེ་ཀུན་སྤྱོད་ཀྱིས་རྗེས་ཆགས་རྩོམ་པ་་་
བསྙེན་པ། འདུ་ཤེས་གསུམ་གྱི་དོན་བརྟན་བཞིན་བརྡ་བཞིས་སྣོལ་མར་བསྐུལ་བ་
ཉེ་བསྙེན། དངོས་གཞི་ཡུམ་མཁའ་པདྨ་དམར་པོའི་དབུས་སུ་འགྲོ་འོང་གི་འཕྲོ་འདུ་
གསང་བ་རྡོ་རྗེ་ནོར་བུས་བྱས་པས་རྗེས་ཆགས་ཀྱི་རླུང་གཡོས། ལྟེ་བར་གནས་པའི་
གཏུམ་མོ་ཨ་ཐུང་གི་མེ་མཆེད། སྤྱི་བོའི་ཧཾ་ཡིག་ཞུ་ནས་མགྲིན་པ་སྙིང་ག་ལྟེ་བ་
གསང་གནས་རྣམས་སུ་བབས་རིམ་བཞིན་དགའ་བཞི་མངོན་དུ་གྱུར། སྟོང་བཞིའི་་་་
དོན་ལ་མཉམ་པར་བཞག་ནོར་བུའི་རྩེར་འཛག་མེད་དུ་བཟུང་བ་ནི་སྒྲུབ་པ། སླར་་་་
ཡང་ཐིག་ལེ་རྡོ་རྗེའི་ལྕེས་བླངས་ཏེ་བཟློག་པའི་སྦྱོར་བས་འཁོར་ལོ་རྣམས་སུ་རི་
པར་དྲངས་པས་མས་བརྟན་གྱི་དགའ་བ་བཞི་ཉམས་སུ་མྱོང་མཐར་བདེ་ཆེན་འཁོར་
ལོའི་ཧཾ་དང་དབྱེར་མེད་དུ་བསྲེས་པས་རྡོ་རྗེ་འཆང་གི་ས་ནོན་པ་ནི་སྒྲུབ་ཆེན་ནོ། །དེ་
ལྟ་བུའི་ལམ་ཟབ་རྨད་དུ་བྱུང་བའང་གཞུང་འདིར་སྟོན་པས་ན་མཚན་དེ་སྐད་ཅེས་་་་
བྱའོ༑ ༑གསུམ་པ་ལ་ཀ་དག་ཁྲེགས་ཆོད་ཀྱི་ལྟ་བ་དང་སྦྱར་བ་དང་། ལྷུན་གྲུབ་ཐོད་
རྒལ་གྱི་ཉམས་ལེན་བཞིན་བཤད་པ་གཉིས་ལས། དང་པོ་ནི་ནམ་མཁའ་སུམ་
ཕུགས་ཀྱི་མན་ངག་སྟེ། ཕྱི་རོལ་དཔེ་ཡི་ནམ་མཁའ་གཡའ་བྲལ་རྐྱེན་དང་བྲལ་བ་་་
ཡུལ་དུ་བྱས་ནས། ནང་ཡུལ་ཅན་རྟགས་ཀྱི་ནམ་མཁའ་སྐད་ཅིག་ཀྱང་མི་སྡོད་པར་
འགྲོ་བའི་རླུང་སེམས་གཡོ་མེད་དུ་བཞག་པའི་རྐྱེན་གྱིས། གསང་བ་ཡང་དག་རིག་
པའི་ནམ་མཁའ་གསལ་སྟོང་ཟུང་འཇུག་ཟང་ཐལ་ཐིག་ལེ་ཉག་གཅིག་གི་གདངས
མངོན་དུ་གྱུར་པའི་ངང་དུ་མཉམ་པར་བཞག་པས་ཟག་ཕུང་ལྷག་མེད་དུ་འགྲོལ་བྱེད་
ཀྱི་མན་ངག་མ་སྦས་པར་གཞུང་འདིར་སྟོན་པས་ན་དེ་སྐད་དུ་བཏགས་སོ། །གཉིས་
པ་ནི། ལུས་ཀྱི་གནད་བཞུགས་སྟངས་གསུམ་གང་རུང་། སེམས་གནད་ཁྲེགས་ཆོད་
ཅོག་གཞག་གི་ངང་བསྐྱངས་ཡུལ་གནད་ནམ་མཁའ་རྐྱེན་བྲལ་ལ་སྒོ་གནད་ལྡོག་་་་
ཕབ་ཟུར་གྱིས་བལྟས་པས་དབྱིངས་རྣམ་དག་གི་སྒྲོན་མ་མཁའ་དབྱིངས་སྔོ་དྭང་ངེ་
བ་མཐའ་འཇའ་ཚོན་གྱིས་འཁྱུད་པ་ཞིག་ཤར་ཡོང་བའི་དབུས་སུ་རིག་པ་རྡོ་རྗེ་ལུ་གུ་
- 114 -
- 115 -



རྒྱུད་འགྲེལ།
རྒྱུད་ཐིག་ལེ་ལ་བརྟེན་པའི་རྟགས་སུ་བར་མཚམས་ཐིག་ལེས་བརྒྱན་པ། རྩ་ལ་་་་་
བརྟེན་པས་འཁྱོག རླུང་ལ་བརྟེན་པས་གཡོ་ཞིང་འགྲོ་བའི་བདག་ཉིད་ཅན་གཞན་དུ་
འཆར་མི་བཅུག་པར་བཞག་པས་སྣང་བཞིའི་ཉམས་སྣང་ཡར་ཟླ་བཞིན་འཕེལ་ཏེ་་
རིག་པ་སྐུ་དང་དབྱིངས་སྣང་ཞིང་ཁམས་སུ་སྨིན། གསང་བ་ལྷུན་གྱིས་གྲུབ་པ་་་་
སྒྲོན་མ་ཤེས་རབ་རང་བྱུང་གི་སྒྲོན་མའི་ཡང་རྩལ་རྫོགས་ཏེ་ཡེ་ཤེས་ལྔ་མངོན་དུ་
གྱུར༑ ཐིག་ལེ་སྟོང་པའི་སྒྲོན་མ་གཞལ་ཡས་ཁང་དུ་སྨིན་ནས་སྣོད་བཅུད་ཐམས་་་་་
ཅད་དག་པ་རབ་འབྱམས་སུ་རྩལ་རྫོགས་ཏེ་འཇའ་ལུས་འཕོ་བ་ཆེན་པོའི་སྐུ་བཟུང་
ནས་ནམ་མཁའ་ཇི་སྲིད་དུ་འགྲོ་དོན་མཛད་པའང་གཞུང་འདི་ལ་བརྟེན་ན་འཐོབ་པ་
ཡིན་པས་ན་མཁའ་འགྲོ་གསང་བ་ཡང་ཐོག་ཏུ་མཚན་གསོལ་བ་ཡིན་ནོ། །གཞན་
ཡང་མཚན་དོན་འདི་ལས་རབ་འབྱམས་དང་སྦྱར་ནས་བཤད་ཚུལ་ཡོད་ཀྱང་རེ་ཞིག་
དེ་ཙམ་མོ། །དེ་ལྟར་ཆོས་སྡེ་འདིའི་སྤྱིའི་མཚན་དོན་བཤད་གྲུབ་ནས། བྱེ་བྲག་ཆོས་
ཚན་མང་དུ་ཡོད་པའི་ཆ་ཤས་རྒྱུད་འདིའི་མཚན་དགོངས་པ་ཡེ་གྲོལ་ཆེན་པོ་གཉིས་་
མེད་རང་བྱུང་ཡེ་ཤེས་ཞེས་པའི་དོན། གཞི་མ་ཧཱ་ཡོ་གའི་ལྟ་སྒོམ་འབྲས་བུ་དང་སྦྱར་
ནས་བཤད་པ། ལམ་ཨ་ནུ་ཡོ་གའི་དཀྱིལ་འཁོར་གསུམ་དང་སྦྱར་ནས་བཤད་པ།
འབྲས་བུ་ཨ་ཏི་ཡོ་གའི་གཞི་ལམ་འབྲས་གསུམ་དང་སྦྱར་ཏེ་བཤད་པ་དང་གསུམ་་
ལས༑ དང་པོ་ནི་དུས་གསུམ་སངས་རྒྱས་ཐམས་ཅད་ཀྱི་དགོངས་པ་མཐར་ཐུག་
དབྱིངས་དང་ཡེ་ཤེས་འབྲས་བུ་དོན་དམ་གསུམ་དབྱེར་མེད་པ་དཀོར་བདུན་ངོ་བོ་་་་
ཉིད་དུ་ལྷུན་གྱིས་གྲུབ་པ་རྣམ་ཀུན་མཆོག་ལྡན་གྱི་སྟོང་ཉིད་དང་ཐ་མི་དད་པ་འདི་
ལྷག་པའི་དོན་དམ་བདེན་པ། དེའི་རྩལ་ལས་ཤར་བའི་སྣོད་བཅུད་དུ་སྣང་བ་ཐམས་
ཅད་ཡེ་ནས་གྲོལ་བ་སྐུ་དང་ཡེ་ཤེས་སུ་རང་བཞིན་གྱིས་གནས་ཤིང་བདེན་པར་མ་་་
གྲུབ་པའི་སྒྱུ་མ་ལྟ་བུ་ནི་ལྷག་པའི་ཀུན་རྫོབ་བདེན་པ་སྟེ་ལྷག་པའི་བདེན་གཉིས་་་་་
དབྱེར་མེད་ཆོས་སྐུ་ཆེན་པོའི་ལྟ་བ། དེ་ལྟར་བདེན་གཉིས་རེ་རེ་བཞིན་དག་མཉམ་་་
ཟུང་འཇུག་ཏུ་གནས་པའི་དོན་དང་རྗེས་སུ་མཐུན་པར་ཏིང་འཛིན་གསུམ་ཡན་ལག་
དང་བཅས་པའི་བསྐྱེད་རྫོགས་གཉིས་དབྱེར་མེད་པའི་ལམ་བསྒོམས་པས་གཞི་ལ་་་་
© gs
ཇི་ལྟར་གནས་པའི་རང་བྱུང་ཡེ་ཤེས་མངོན་དུ་སད་དེ་ཡི་གེ་འཁོར་ལོ་ཚོགས་ཆེན་
གྱི་ས་ལ་བྱང་ཆུབ་པའི་ཐབས་ཀྱང་རྒྱུད་འདིའི་གླེང་གཞིའི་ཤུགས་ལ་བསྟན་པས་ན་་་
མཚན་དེ་སྐད་དུ་བཏགས་སོ། །གཉིས་པ་ནི། རབ་འབྱམས་རྒྱལ་བ་རྒྱ་མཚོའི་
དགོངས་པའི་བཞེད་དོན་མཐར་ཐུག་དབྱིངས་སྟོང་པ་ཉིད་ཡུམ་ཀུན་ཏུ་བཟང་མོའི་
དཀྱིལ་འཁོར། ཐབས་ཡེ་གྲོལ་བདེ་བ་ཆེན་པོ་ཡབ་ཀུན་ཏུ་བཟང་པོའི་དཀྱིལ་་
འཁོར༑ དེ་གཉིས་དབྱེར་མེད་པ་སྲས་རང་བྱུང་བྱང་ཆུབ་སེམས་ཀྱི་དཀྱིལ་འཁོར་་་
དེ་ཉིད་རིགས་དང་དཀྱིལ་འཁོར་ཀུན་གྱི་ཁྱབ་བདག་ཏུ་ངེས་པས་དེ་དང་རྗེས་སུ་་
མཐུན་པའི་རང་ལུས་གཞན་ལུས་ཀྱི་རྣལ་འབྱོར་སོགས་བདེ་ཆེན་ཡེ་ཤེས་གཙོ་བོར་
གྱུར་པའི་ལམ་ལ་བསླབས་པས་ལམ་ལྔ་མཐར་ཕྱིན་ཏེ་མི་སློབ་པའི་ཟུང་འཇུག་གྲུབ་
པའི་ཐབས་ཀྱང་གཞུང་འདིས་གཞི་བསྟན་པའི་ཞར་ལ་ཤེས་པས་ན་དེ་སྐད་དུ་
བཏགས་སོ། །གསུམ་པ་ནི། གཞི་ངོ་བོ་སྟོང་པ་ནམ་མཁའ་ལྟ་བུ། རང་བཞིན་
གསལ་བ་བུམ་ནང་གི་མར་མེ་ལྟ་བུ། ཐུགས་རྗེ་ཀུན་ཁྱབ་འཆར་རུང་དུ་གནས་པ་མེ་
ལོང་དྭངས་པའི་དཀྱིལ་ལྟར་གནས་པ་ནི། དགོངས་པ་ཡེ་གྲོལ་ཆེན་པོ་ཀ་དག་ལྷུན་
གྲུབ་ཟུང་དུ་འཇུག་པའི་རང་བཞིན་ཡིན་ལ། དེ་དང་རྗེས་སུ་མཐུན་པར་ཁྲེགས་ཆོད་
ཏིང་འཛིན་གསུམ་གྱི་ཉམས་ལེན་དང་ཐོག་རྒལ་གནད་བཞིའི་མན་ངག་གཉིས་
དབྱེར་མེད་པར་ཉམས་སུ་བླངས་པས་རྒྱུ་ལས་མ་བྱུང་བའི་འབྲས་བུ་མངོན་དུ་གྱུར།
ལུང་ལས་མ་བྱུང་བའི་མན་ངག་གི་དོན་རྟོགས། སེམས་ལས་མ་བྱུང་བའི་ཡེ་ཤེས་ཀྱི་
བཙན་ས་ཟིན་ཏེ་རང་བྱུང་གདོད་མའི་ཡེ་ཤེས་གཞོན་ནུ་བུམ་པ་སྐུའི་ཀློང་དུ་གྲོལ་་་་
བྱེད་ཀྱི་ལམ་མ་ནོར་བ་ནི་གཞུང་འདི་ཉིད་ཡིན་ནོ། །དེ་ལྟར་མཚན་གྱི་སྒྲ་འཇུག་པའི་
ཡུལ་བརྗོད་བྱ་གཞི་ལམ་འབྲས་གསུམ་དང་། རྗོད་བྱེད་སྒྲར་སྣང་བ་དང་སྒྲར་གྲག་
པ་དང་། བརྡར་གྱུར་པ་གླེགས་བམ་དུ་གཏོགས་པ་ཐམས་ཅད་ལ་འཇུག་གོ །རྒྱུད་་་
ཅེས་བྱ་བ་ནི། གསང་བ་སྙིད་པོའི་རྒྱུད་ཕྱི་མ་ལས། རྒྱུད་ནི་རྒྱུན་ཆགས་ལ་བཤད་་་་
དེ༑ ༑ཐབས་དང་རྒྱུ་ལས་འབྲས་བུའོ། །ཞེས་པས་རྒྱུན་ཆགས་པའི་དོན་ལ་འཇུག་
ཅིང་བརྗོད་བྱས་དབྱེ་ན། རྟོགས་བྱ་རྒྱུ་རྒྱུད། རྟོགས་བྱེད་ཐབས་སམ་ལམ་
མ་རྒྱུད།
g@ga
- 117 -
- 16 -



ས
རྒྱུད་འགྲེལ།
མཐར་ཕྱིན་པ་འབྲས་རྒྱུད་དང་གསུམ་ལས། དང་པོ་ནི། གསང་བའི་སྙིང་པོ་ལས།
བཅིང་མེད་རྣམ་པར་གྲོལ་མེད་པའི། །ཡེ་ནས་ལྷུན་རྫོགས་སངས་རྒྱས་ཆོས། །ཞེས་
གསུངས་པ་ལྟར་གནས་ལུགས་བདེན་པ་དབྱེར་མེད་བཅིང་གྲོལ་མཐའ་དབུས་དང་་་
བྲལ་བ་དེ་ཉིད་ཡིན་ལ། དེ་ལ་དབྱེ་ན། རིམ་པ་གསུམ་པར། དང་པོ་རྣམ་པ་གཉིས་
ཡིན་ཏེ། །ངོ་བོའི་གཞི་དང་བཏགས་པའི་གཞི། །ཞེས་པ་ལྟར། སྦྱང་གཞི་བདེ་
གཤེགས་སྙིང་པོ་ནོར་བུ་ལྟ་བུ་ནི་གནས་ལུགས་ངོ་བོ་ཉིད་ཀྱི་གཞི། སྦྱང་བྱ་ལོག་་་་
པའི་ཞེན་སྣང་ཡུལ་དང་བཅས་པ་འདམ་རྫབ་ལྟ་བུ་ནི་འཁྲུལ་བ་བཏགས་པའི་གཞི་་
ཞེས་བྱ་སྟེ། སྔ་མ་སེམས་ཅན་ནས་སངས་རྒྱས་ཀྱི་བར་རྒྱུན་ཆགས་སུ་འབྱུང་བས་ན་
རྒྱུད་མཚན་ཉིད་པ་ཡིན་ལ། ཕྱི་མ་འདི་ནི་དེ་ལྟར་མ་ཡིན་པས་སོ། །གཉིས་པ་ནི།
ཐབས་ཤེས་ཁྱད་པར་ཅན་གྱི་ལམ་ལ་བརྟེན་ནས་གཞི་ལ་གནས་པའི་དོན་མངོན་དུ་
འབྱིན་བྱེད་དེ། གསང་སྙིང་ལས། ངོ་མཚར་ཆོ་འཕྲུལ་རྨད་ཀྱི་ཆོས། །གཞན་ནས་
ཡོད་འོང་མ་ཡིན་ཏེ། །ཐབས་ལ་བརྟེན་པའི་ཤེས་རབ་ཉིད། །དེ་ལྟ་བུ་ཡི་ངང་དུ་
བྱུང་༑ ༑ཞེས་གསུངས་པ་ལྟར་ཡིན་ལ། དབྱེ་ན་ཐབས་གྲོལ་གྱི་ལམ་གཉིས་སུ་ཡོད་
དོ༑ ༑གསུམ་པ་ནི། སྦྱང་བྱའི་དྲི་མ་ཟད་ནས་གཞིའི་རང་བཞིན་མངོན་དུ་གྱུར་པ་སྟེ།
སྒྱུ་འཕྲུལ་བྱེ་བྲག་བསྟན་པ་ལས། གྲུབ་པའི་རྣལ་འབྱོར་རྣལ་འབྱོར་ཆེ། །ལྷུན་གྲུབ་
ཇི་བཞིན་མངོན་བྱས་པའང་། །བཏགས་པ་ཙམ་དེ་གཉིས་པ་མེད། །དེ་ཕྱིར་དེ་ལ་དེ་
བརྗོད་དོ། །ཞེས་གསུངས་སོ། །དབྱེ་ན་ཁོག་གཞུང་ལས། འབྲས་བུའི་ངོ་བོ་སྐུ་
གསུང་ཐུགས། །ཡོན་ཏན་ཕྲིན་ལས་རྣམ་པ་ལྔ། །ཞེས་པ་ལྟར་ཡིན་ནོ། །རྗོད་བྱེད་
ཀྱིས་དབྱེ་ན། སྟོན་པའི་ཡེ་ཤེས་ཀྱི་འཕྲུལ་ལས་འཁོར་གྱི་ཡིད་ངོར་རྒྱུད་དོན་སྣང་བ་
དང་། མ་འོངས་པའི་འགྲོ་བའི་བློ་ངོར་མིང་ཚིག་ཡི་གེ་འདུས་པའི་རྒྱུད་གཞུང་་་་
དོན་སྤྱི་བློ་ངོར་ཤར་བ་སྒྲར་སྣང་བའི་རྒྱུད་དང་། དེ་དང་མཐུན་པའི་སྒྲ་སངས་རྒྱས་་་
ཀྱི་བྱིན་རླབས་ལས་རང་ཤར་བ་རང་བྱུང་བསྟན་པ་བུ་གཅིག་ལྟ་བུ་དང་། གདུལ་་་་་
བྱའི་ངག་ཏུ་བརྗོད་པ་སྒྲར་གྲག་པའི་རྒྱུད། ཡི་གེའི་གཟུགས་གླེགས་བམ་དུ་བཀོད་
པ་བརྡར་གྱུར་པའི་རྒྱུད་དང་གསུམ་དུ་དབྱེ་རུང་ངོ༌། །དེ་རྣམས་ལ་རྒྱུད་ཅེས་བྱ་བའི་
དོན་ནི་ཡི་གེ་སོགས་རྒྱུན་ཆགས་སུ་འབྱུང་བའམ་རྒྱུད་བརྗོད་བྱར་བྱས་པའི་དབང་་་་
གིས་ཡིན་ནོ། །བརྗོད་བྱ་ཤིན་ཏུ་ཟབ་པ་གསང་ཆེན་ཨ་ཏི་ཡོ་གའི་ཉམས་ལེན་གྱི་་་་
གནད་མཐར་ཐུག་ཚང་ལ་ནོར་བ་མེད་པར་སྟོན་ཅིང་། རྗོད་བྱེད་རྨད་དུ་བྱུང་བ་ཚུར་
མཐོང་གི་བློས་གསར་དུ་བསྐྲུན་པ་མིན་པར་འོག་མིན་རྡོ་རྗེ་དབྱིངས་ཀྱི་དཀྱིལ་་་་་་
འཁོར་ནས་དཔལ་ཀུན་ཏུ་བཟང་པོའི་ཡེ་ཤེས་ཀྱི་རྩལ་ལས་རང་ཤར་བ་ཚིག་ཉུང་ལ་
དོན་འདུས་པ་རྒྱུད་གཞན་ཀུན་ལས་ཁྱད་པར་འཕགས་པས་ན་རྒྱལ་པོ་ཞེས་་
གསུངས་པ་ཡིན་ནོ། །བསྐལ་མང་ཚོགས་ཟུང་ཕོ་ཉས་བོས་པའི་མགྲོན། །དྲི་བྲལ་ཡས་
ལེགས་བཤད་འདི་ཡི་མཚན་ཙམ་ཡང་། །མཁས་རློམ་གྲུབ་རྫུན་བྱེ་བའི་ཁྱུ་ཚོགས་་་་
ཀྱིས༑ ༑རྩོམ་པའི་ནུས་པ་ནམ་མཁའི་སྐྱེད་ཚལ་མཚུངས། །ཟབ་གསང་རྒྱུད་འདིའི་
དགའ་སྟོན་མྱོང་བ་ན། གཙང་མའི་རིས་དག་སྤངས་པའི་འོག་མིན་ཞེས། །སྔོན་ཞིག་
འཛམ་གླིང་དབུས་ན་སྙན་ལྡིར་བ། །བསིལ་ལྡན་ཞིང་དུ་མངོན་སུམ་འཕོས་སམ་་་་་
སྙམ༑ ༑ཞེས་པ་བར་སྐབས་ཀྱི་ཚིགས་བཅད་དོ། །གཉིས་པ་ཕྱག་འཚལ་བ་ནི།
ཐེག་པ་ཀུན་གྱི་ཞེས་སོགས་ཀྱིས་བསྟན། དེ་ཡང་ཚིག་རྐང་དང་པོས་རྫོགས་ཆེན་གྱི་
ཆེ་བ་བཤད། གཉིས་པས་གཞི་ངོས་བཟུང་། གསུམ་པས་ལམ་ཉམས་སུ་ལེན་ཚུལ་
བཤད༑ བཞི་པས་འབྲས་བུའི་རང་བཞིན་གཏན་ལ་ཕབ་པའོ། །
ཚིགས་བཅད་འདི་ནི་ཟབ་ཆོས་འདི་ཉིད་གཏེར་དུ་སྦས་དུས་རྒྱུད་དོན་ཡོངས་རྫོགས་
བཀའ་བསྡུའི་ཚུལ་དུ་གུ་རུ་རྡོ་རྗེ་གྲོ་ལོད་རྩལ་གྱིས་བཀོད་པ་ཡིན་ནོ། །དེ་ལ་ཚིག་་་་
རྐང་དང་པོའི་དོན་ལ། ཐེག་པའི་དབྱེ་བ་སྤྱིར་བཤད། བྱེ་བྲག་ཏུ་ཐེག་པ་རིམ་དགུའི་
ངོས་འཛིན་མདོར་བསྡུས་སུ་བཤད་པ། དེ་དག་ཀུན་གྱི་བབས་རྫོགས་པ་ཆེན་པོར་
འདུས་ཚུལ་བཤད་པ་དང་གསུམ་ལས། དང་པོ་སྤྱིར་ཐེག་པ་ཞེས་པ་ཡ་ནའི་སྒྲ་ལས་
ཐེག་པ་སྟེ་འདིས་འདེགས་པ་ལམ་ཤིང་རྟ་ལྟ་བུ་ལ་བརྟེན་ནས་འདིར་འདེགས་་་་་
འབྲས་བུའི་སར་འཁྲིད་པས་ན་ཐེག་པ་ཞེས་བྱ་སྟེ། སྡུད་པ་ལས། ཐེག་པ་འདི་་་་་
མཁའ་འདྲ་གཞལ་མེད་ཁང་ཆེན་ཏེ། །དགའ་སྐྱིད་བདེ་བ་མངོན་པར་འཐོབ་བྱེད་
ཐེག་པའི་མཆོག །ཅེས་སོ། །དེ་ལ་སྤྱིར་དབྱེ་ན་སེམས་ཅན་གྱི་ཉོན་མོངས་ལ་མཐའ་
g g
3g
- 118 -
- 119



རྒྱུད་འགྲེལ།
མེད་པས་དེ་འདུལ་བྱེད་ཐེག་པ་ཡང་དཔག་ཏུ་མེད་དེ། ལང་ཀར་གཤེགས་པ་ལས།
སེམས་ཅན་རྣམས་ནི་ཡོངས་དྲངས་ཕྱིར། །ཐེག་པ་ཐ་དད་ངས་བཤད་དེ། །འདི་ཞེས་
དམིགས་སུ་ཡོད་མ་ཡིན། །ཞེས་སོ། །རེ་ཞིག་འབྲས་བུ་ལ་དགོངས་ཏེ་གཅིག་་་་
བཤད་དེ། དམ་པའི་ཆོས་པདྨ་དཀར་པོ་ལས། ཐེག་པ་གཉིས་སུ་ཡོད་མ་ཡིན། །
ཞེས་དང༌། ཀུན་བྱེད་ལས། ཡོད་ནི་གཅིག་ལས་མེད་པ་ལས། །ཞེས་སོ། །རྒྱུ་དང་་་
འབྲས་བུའི་སྒོ་ནས་གཉིས་སུ་དབྱེ་སྟེ། དཔལ་འབྱུང་བཞི་ཟད་པའི་རྒྱུད་ལས། རྒྱུ་་
ཆོས་རྣམས་དང་འབྲས་བུའི་ཕྱིར། །ཐེག་པ་དེ་ཡང་རྣམ་པ་གཉིས། །ཞེས་སོ། །ཆེ་ཡ་
ཆུང་གི་སྒོ་ནས་དང་ཕྱི་ནང་གི་རིམ་པས་གསུམ་དུ་བཤད་དེ། མདོ་སྡེ་རྒྱན་ལས།
སྦྱོར་བ་དང་ནི་ཚོགས་དག་ལ། །བསམ་པ་དང་ནི་བཤད་ཉིད་དང་། །བསྒྲུབ་པ་་་
རབ་ཏུ་དབྱེ་བ་ཡིས། །ཐེག་པ་རྣམ་པ་གསུམ་དུ་འདོད། །ཅེས་དང་། གསང་བ་ཐིག་
ལེ་ནོར་བུའི་རྒྱུད་ལས། ཕྱི་ནང་གསང་བའི་ཐེག་པ་གསུམ། །དམ་པའི་ཆོས་ཀྱང་་་
རབ་ཏུ་གསུངས། །ཞེས་སོ། །རྒྱུའི་ཐེག་པ་གསུམ་དང་འབྲས་བུ་དང་བཞིར་ཡང་
བཤད་དེ། འཇམ་དཔལ་སྒྱུ་འཕྲུལ་དྲྭ་བ་ལས། ཐེག་པ་གསུམ་གྱིས་ངེས་འབྱུང་ལ།།
ཐེག་པ་གཅིག་གི་འབྲས་བུར་གནས། ཞེས་སོ། །ཡང་ལྔར་ཡང་བཤད་དེ། ལ་་་་་
ཀར་གཤེགས་པ་ལས། ལྷ་ཡི་ཐེག་དང་ཚངས་པའི་ཐེག །དེ་བཞིན་དུ་ནི་ཉན་ཐོས་་་
དང་༑ ༑དེ་བཞིན་གཤེགས་དང་རང་རྒྱལ་གྱི། །ཐེག་པ་ཐ་དད་པར་བཤད་དོ། །
ཞེས་སོ། །ཡང་རྒྱུ་འབྲས་ཀྱིས་གོང་འོག་དབྱེ་བས་དྲུག་ཏུའང་བཤད་དེ། ཀུན་བྱེད་
ལས་༑ ངེས་པ་ཐོབ་པའི་ཐེག་པ་དྲུག །ཅེས་སོ། །བདུན་དུའང་བཤད་དེ། དཀྱིལ་་་་
འཁོར་བསྡུ་བ་ལས། ལྷ་དང་མི་དང་ཉན་ཐོས་དང་། །རང་སངས་རྒྱས་དང་བྱང་ཆུབ་
སེམས༑ ༑གསང་བ་ཕྱི་དང་ནང་གཉིས་ཏེ། །དེ་ལྟར་ཐེག་པ་བདུན་དུ་བཤད། །ཅེས་
སོ༑ ༑བརྒྱད་དུའང་བཤད་དེ། ནམ་མཁའ་ཆེ་ལས། དེ་ལྟར་ཐེག་བརྒྱད་ལས་འདས་
པའི༑ ༑ཞེས་སོ། །དགུར་ཡང་བཤད་དེ། ཀུན་བྱེད་ལས། བྱུང་ནི་ཐེག་པ་དགུ་རུ་་་
བྱུང་༑ ༑ཞེས་སོ། །ལྷ་མིའི་ཐེག་པ། ཕྱི་རོལ་བའི་ཏརྐ་སྡེ་ལྔ། ནང་པའི་རིམ་དགུ།
འོད་གསལ་སྙིང་པོའི་ཐེག་པ་དང་བཅུ་དྲུག་ཏུའང་བཤད་དེ། སྙིང་པོ་ཉི་མ་སྣང་བྱེད་
<! gs
ཀྱི་རྒྱུད་ལས། ཐེག་པའི་དང་པོ་བཅུ་དྲུག་མགོན། །ཞེས་སོ། །ཡང་གནས་ལུགས་ཀྱི་
དབང་དུ་ཐེག་པ་ཞེས་བྱ་བ་བཏགས་ཙམ་ལས་མེད་པར་ཡང་བཤད་དེ། ལང་ཀར་་་་
གཤེགས་པ་ལས། སེམས་ནི་ནམ་ཞིག་གྱུར་པ་ན། །ཐེག་པ་མེད་ཅིང་འགྲོ་བའང་
མེད༑ ༑ཅེས་སོ། །གཉིས་པ་ནི་རྣམ་གྲོལ་གྱི་ལམ་འཇིག་རྟེན་ལས་འདས་པའི་ཐེག་
པ་ཐམས་ཅད་རིམ་དགུར་འདུ་ལ། དེ་ཡང་ཉན་རང་བྱང་སེམས་ཏེ་ངེས་འབྱུང་འདྲེན་
པའི་ཐེག་པ་གསུམ། ཀྲྀ་ཡ་ཨུ་པ་ཡོ་ག་སྟེ་དཀའ་ཐུབ་རིག་བྱེད་ཀྱི་ཐེག་པ་གསུམ།
མ་ཧཱ་ཨ་ནུ་ཨ་ཏི་སྟེ་དབང་བསྒྱུར་ཐབས་ཀྱི་ཐེག་པ་གསུམ་དང་དགུར་བཞག་པ་
ཡིན་ལ། དེ་དག་གི་ངོས་འཛིན་མདོར་བསྡུས་སུ་བཤད་ན། དང་པོ་ཉན་ཐོས་ཀྱི་་
ཐེག་པ་པའི་གང་ཟག་ནི། འཁོར་འདས་ཀྱི་སྐྱོན་ཡོན་གཞན་ལས་ཐོས་པའི་རྐྱེན་
གྱིས་འཁོར་བ་ལས་ཡིད་དབྱུང་ཞིང་གཞན་དོན་ལ་མི་སྤྲོ་བར་རང་ཉིད་གཅིག་པུ་ཞི་
བ་ལ་གཞོལ་འདོད་ཀྱི་རིགས་དང་མོས་པ་རྒྱ་ཆུང་བ་ཅན་དེས། གཞི་ཚུལ་ཁྲིམས་ལ་
གནས་ནས་ཐོས་བསམ་སྒོམ་གསུམ་སྦྱངས་པ་སྔོན་དུ་སོང་ནས་འདོད་ཆུང་ཆོག་་
ཤེས་འཕགས་པའི་རིགས་ལ་གནས་ཏེ་ལུས་འདུ་འཛི་དང་སེམས་རྣམ་རྟོག་ལས་་་
བསྲིངས་པ་གཉིས་དང་ལྡན་པར་ཐོག་མར་འདོད་ཆགས་ཤས་ཆེ་ན་མི་སྡུག་པ་དང་།
རྣམ་རྟོག་ཤས་ཆེ་ན་དབུགས་འབྱིན་རྔུབ་ལ་སེམས་འཛིན་པ་ཙམ་གྱི་སྤྱོད་པ་རྣམ་
སྦྱོང་གི་དམིགས་པ་སྔོན་དུ་བཏང་ནས་ཉེས་པ་ལྔ་སྤང་འདུ་བྱེད་བརྒྱད་བསྟེན་
སེམས་གནས་ཀྱི་ཐབས་དགུས་ཞི་གནས་གྲུབ་པར་གྱུར་པ་ན། གང་ཟག་གི་བདག་
མེད་གཙོ་བོར་གྱུར་པའི་རང་ལམ་གྱི་ལྷག་མཐོང་གིས་བྱང་ཕྱོགས་སོ་བདུན་་
བསྒོམས་པས་རྒྱུན་ཞུགས་སོགས་གནས་སྐབས་ཀྱི་འབྲས་བུ་བདུན་མངོན་དུ་བྱས་་་་
ཏེ༑ མཐར་ཁམས་གསུམ་གྱི་ཀུན་སྦྱོར་མཐའ་དག་སྤངས་ཏེ་དགྲ་བཅོམ་པའི་འབྲས་
བུ་མངོན་དུ་བྱེད་པ་ཡིན་ནོ། །གཉིས་པ་རང་སངས་རྒྱས་ཀྱི་ཐེག་པ་ནི། སྔོན་གོམས་
པའི་སྟོབས་ཀྱིས་སྲིད་པ་ཐ་མར་གྱུར་པ་ན། གཞན་གྱིས་བསྟན་པ་ལ་མི་ལྟོས་པར་་་་
རང་ཉིད་འཁོར་བ་ལས་ཡིད་ཕྱུང་སྟེ་དུར་ཁྲོད་སོགས་སུ་སོང་ནས་ཤི་བའི་རུས་གོང་
ལྟ་བུ་ཡུལ་དུ་བྱས་ནས་འདི་ནི་རྒ་ཤི་ལས་བྱུང་རྒ་ཤི་སྐྱེ་བ་ལས་བྱུང་བ་སོགས་རྟེན་་་
སྤྱིgg
- 121
- 120 -



ས
རྒྱུད་འགྲེལ།
འབྲེལ་ལུགས་འབྱུང་གི་དོན་ལ་དཔྱད་དེ་མ་རིག་པ་འགགས་པས་འདུ་བྱེད་འགག
འདུ་བྱེད་འགགས་ན་རྣམ་ཤེས་འགག་སོགས་རྟེན་འབྲེལ་ལུགས་ལྡོག་གི་ཚུལ་ཁོང་
དུ་ཆུབ་པར་བྱས་ནས་བདེན་བཞིའི་ཆོས་ཉིད་བསྒོམས་པས། གང་ཟག་གི་བདག་་་་
མེད་དང་ཆོས་ཀྱི་ཕྱེད་གཟུང་བ་རང་བཞིན་མེད་པར་མཐོང་སྟེ་ལམ་ལྔ་སྟན་གཅིག་་་་
གི་སྟེང་དུ་བགྲོད་དེ་འདུ་འཛི་ལ་མི་དགའ་བར་སྒྲ་མེད་ལུས་ཀྱིས་ཆོས་སྟོན་པ་ཡིན་་་་
ནོ༑ ༑གསུམ་པ་བྱང་ཆུབ་སེམས་དཔའི་ཐེག་པ་ནི། རིགས་དང་བསམ་པ་རྒྱ་ཆེ་བའི་
གང་ཟག་གིས་སེམས་ཅན་ཐམས་ཅད་ཀྱི་དོན་དུ་བླ་མེད་བྱང་ཆུབ་ཏུ་སེམས་བསྐྱེད་་་་
ནས༑ བསྐལ་ཆེན་གྲངས་མེད་མང་པོར་བདག་མེད་གཉིས་རྟོགས་ཀྱི་ཤེས་རབ་ཟབ་
པ་དང་། སྦྱིན་སོགས་ཐབས་ཀྱི་རྣམ་གྲངས་རྒྱ་ཆེ་བ་གཉིས་ཟུང་དུ་འཇུག་པའི་
ཟད་པ་བརྒྱད་ཅུའི་ལམ་ལ་བསླབས་ཏེ་རྫོགས་སྨིན་སྦྱངས་པ་མཐར་སོན་ཏེ་སྲིད་
ཞིར་མི་གནས་པའི་འབྲས་བུ་མཐར་ཐུག་སངས་རྒྱས་མངོན་དུ་བྱེད་པ་ཡིན་ནོ། །
བཞི་པ་བྱ་རྒྱུད་ནི། དོན་དམ་པར་བདག་དང་ལྷ་ཐ་དད་དུ་མ་གྲུབ་ཀྱང་ཀུན་རྫོབ་ཏུ་
ཡོན་ཏན་མཐར་ཕྱིན་པའི་ལྷ་དེ་བདག་བྱིན་གྱིས་རློབ་པ་པོར་བཟུང་ནས་ལྷ་དང་
བདག་རྗེ་ཁོལ་གྱི་ཚུལ་དུ་བལྟས་ནས་ལྷའི་མཚན་མ་སྐུ་དང་སྔགས་སོགས་གཞུང་
ལས་ཇི་སྐད་བསྟན་པ་བཞིན་ཞུགས་པའི་ཐབས་ཀྱིས་བདག་མྱུར་དུ་ལྷ་དེའི་ངོ་བོར་
འཚང་རྒྱ་བར་ཡིད་ཆེས་པའི་ལྟ་བས་གཞི་བཟུང་། དེ་དང་མཐུན་པར་ལྷ་སྔགས་ཏིང་
འཛིན་ལ་བརྩོན་པ་དང་། ཁྲུས་དང་གཙང་སྦྲ་སོགས་ལུས་ངག་གི་བྱ་བ་གཙོར་
བཏོན་ཏེ། ལྷའི་མཐུས་གནས་སྐབས་སུ་འདོད་གཟུགས་ཀྱི་རིག་འཛིན་སོགས་
སོགས་ཐུན་
མོང་གི་དངོས་གྲུབ་ཐོབ། མཐར་ཐུག་མི་ཚེ་བཅུ་དྲུག་ན་རིགས་གསུམ་བདེ་བར་་་་་་
གཤེགས་པའི་ས་འཐོབ་པ་ཡིན་ནོ། །ལྔ་པ་སྤྱོད་པའི་རྒྱུད་ནི། དེ་ལས་ལྟ་དགོངས་
གོང་འཕེལ་དུ་གྱུར་ནས་བདག་དང་ལྷ་སྤུན་གྱི་ཚུལ་དུ་སྒྲུབ་ཅིང་། སྤྱོད་པ་ཀྲྀ་ཡ་དང་
ལྟ་བ་ཡོ་ག་དང་མཐུན་པར་ཉམས་སུ་བླངས་བས་ཚེ་བདུན་ན་རིགས་བཞིའི་སངས་་་
རྒྱས་སུ་འགྱུར་བ་ཡིན་ནོ། །དྲུག་པ་རྣལ་འབྱོར་རྒྱུད་ནི། ཆོས་ཐམས་ཅད་ངོ་བོ་ཉིད་
མེད་པར་མཐོང་བའི་ཤེས་རབ་དང་། བདག་ལྷར་གསལ་བ་ལ་ཡེ་ཤེས་པ་ཆུ་ལ་ཆུ་་
c@g
བཞག་པ་བཞིན་དུ་སྒྲུབ་པའི་ཐབས་ཟུང་དུ་འཇུག་པའི་སྒོ་ནས་ཕྱིའི་བྱ་བ་ལ་མ་ལྟོས་
པར་ནང་གི་རྣལ་འབྱོར་གཙོར་བཏོན་ཏེ་སངས་རྒྱས་ཀྱི་སྐུ་གསུང་ཐུགས་ཀྱི་མཛད་་་
པ་དང་བཅས་པའི་ཕྱག་རྒྱ་བཞིས་རྒྱས་བཏབ་སྟེ་ཚེ་གསུམ་ན་རིགས་ལྔའི་བདག་་
ཉིད་དུ་བྱང་ཆུབ་པ་ཡིན་ནོ། །བདུན་པ་མ་ཧཱ་ནི། གཞི་དག་མཉམ་བདེན་པ་དབྱེར་་་་
མེད་ཀྱི་དོན་ངོ་སྤྲད་ནས་བསྐྱེད་རིམ་གཙོ་བོར་གྱུར་པའི་དོན་ཉམས་སུ་བླངས་པས་་་
རིག་འཛིན་རྣམ་བཞིའི་ལམ་བགྲོད་ནས་ཡི་གེ་འཁོར་ལོ་ཚོགས་ཆེན་གྱི་ས་ལ་ཚེ་་་
འདིར་མངོན་པར་བྱང་ཆུབ་པ་ཡིན་ནོ། །བརྒྱད་པ་ཨ་ནུ་ནི། གཞི་དཀྱིལ་འཁོར་
གསུམ་གྱི་རང་བཞིན་དུ་ངོ་སྤྲད་ནས་ནང་རྡོ་རྗེའི་ལུས་ལ་གནད་དུ་བསྣུན་པས་ལྷན་་་
སྐྱེས་དོན་གྱི་ཡེ་ཤེས་འཆར་བར་མཐོང་ནས་སྟེང་སྒོ་འཁོར་ལོ་དྲུག་གི་མན་ངག་དང༌།
འོག་སྒོ་མཁའ་གསང་རོལ་པའི་ལམ་སོགས་རྫོགས་རིམ་གཙོ་བོར་བསྒོམས་པས་ཚེ་
གཅིག་གིས་མི་སློབ་ཟུང་འཇུག་གི་སྐུ་མངོན་དུ་འགྱུར་པ་ཡིན་ནོ། །དགུ་པ་ཨ་ཏི་ཡོ་
ག་ནི། གཞི་ཀ་དག་ལྷུན་གྲུབ་ཟུང་དུ་འཇུག་པ་རང་བྱུང་རིག་པའི་དོན་མངོན་དུ་
མཐོང་བར་བྱས་ནས། ལེ་ལོ་ཅན་འབད་མེད་དུ་གྲོལ་བ་ཁྲེགས་ཆོད་དང་། བརྩོན་་་
འགྲུས་ཅན་འབད་བཅས་སུ་གྲོལ་བ་ཐོད་རྒལ་གྱི་ལམ་ཉམས་སུ་བླངས་པས་སྣང་
བཞི་མངོན་དུ་གྱུར་ནས་མྱུར་ན་ལོ་གསུམ་གྱིས་འཇའ་ལུས་སུ་གྲུབ་པ་ཡིན་ནོ། །
གསུམ་པ་ཐེག་པ་ཐམས་ཅད་ཀྱི་བབས་སམ་དགོངས་དོན་དྲི་མ་མེད་པ་རྣམས་བྲེ་་་
མིག་ཏུ་ཕུལ་ཤོང་བ་ལྟར་རྫོགས་པ་ཆེན་པོའི་ཐེག་པ་འདིར་འདུ་སྟེ། བཤད་རྒྱུད་
རྒྱས་པ་ལས། མཉམ་ཉིད་དོན་རྟོགས་རང་རིག་རྒྱལ་པོ་དང་། །བླ་མེད་དོན་རྟོགས་
ཐབས་ཆེན་འདི་དག་ཏུ། །རྒྱ་མཚོ་ཆེན་པོར་ཆུ་ཀླུང་ཀུན་འབབ་ལྟར། །རྣམ་ཐར་
ཐེག་པ་བསམ་ཡས་མ་ལུས་འདུས། །ཞེས་དང་། ཀློང་དྲུག་པ་ལས། བགྲང་དུ་ཡོད་
པའི་སེམས་ཉིད་ལ། །ཐེག་པ་སོ་སོར་རང་ཤར་བས། །འདོད་རྒྱལ་ཡིད་དཔྱོད་མིན་
པར་ནི། །སྙིང་པོ་ཡང་གསང་ཆེན་པོར་རྫོགས། །ཞེས་གསུངས་པ་ལྟར། ཉན་ཐོས་
ནས་རྫོགས་ཆེན་ཀློང་སྡེ་མན་ཆད་ཀྱི་སྟོང་ཉིད་རྟོགས་པའི་ལྟ་བ་རྣམས་ནི་མན་ངག་
སྡེའི་ངོ་བོ་སྟོང་པའི་ཉམས་ལེན་གྱི་ངང་དུ་འདུ་སྟེ་ཆོས་དང་གང་ཟག་གི་བདག་
ge
- 123 -
- 122 -



ས
་པ་་༌་་་
འཛིན་ཕྲ་བའང་མི་གནས་ཤིང་སྲིད་རྩ་དྲུངས་འབྱིན་གྱི་ནུས་པ་སྟོབས་སུ་གྱུར་
པ་
དང་གྱ་ནོམ་ལྷར་ཞེན་དང་བདེ་གསལ་མི་རྟོག་ལ་བཟང་རློམ་གྱི་ངན་རྟོག་ཀྱང་མི་“ས་
གནས་པའི་ཕྱིར་ཏེ། ཀློང་དྲུག་པ་ལས། ལྟ་སྒོམ་དྲི་མ་ཀུན་དང་བྲལ། །མཐའ་མེད་
དབུས་སུ་དམིགས་པ་མེད། །རྣམ་པ་མེད་ཅིང་ཡུལ་རྣམས་མེད། །ལྷ་མེད་སྔགས་་་་
ཀྱང་ཡོད་མ་ཡིན། །ཆོས་མེད་བཏགས་པ་ཀུན་ལས་འདས། །ཞེས་སོ། །སྒོམ་པ་
བསྐྱེད་རྫོགས་སོགས་ཀྱི་གནད་རྣམས་ཀྱང་རང་བཞིན་གསལ་བའི་ཉམས་ལེན་དུ་
འདུ་སྟེ། བསྐྱེད་རིམ་གྱི་གྲུབ་དོན་དག་རྫོགས་སྨིན་གསུམ་དང་། རྫོགས་རིམ་རྩ་
རླུང་ཐིག་ལེ་བསྒོམས་པའི་གྲུབ་འབྲས་དབང་བཞིའི་ཡེ་ཤེས་མངོན་དུ་གྱུར་པ་་་་་་
རྣམས་རྩོལ་བཅས་ཀྱི་ངལ་བ་ལ་མི་ལྟོས་པར་རང་རྫོགས་རང་ཤར་གྱི་ཚུལ་དུ་
མངོན་སུམ་དུ་མཐོང་བའི་ཕྱིར་ཏེ། ཀུན་ཏུ་བཟང་པོ་ཐུགས་ཀྱི་མེ་ལོང་ལས། སྣང་
སྲིད་མ་བཅོས་ཆོས་སྐུའི་ངང༌། །ཡིད་ཤེས་མ་བཅོས་ཐུགས་ལ་རོལ། །འབྱུང་བ་མ་
བཅོས་ལོངས་སྐུའི་ངང་། ཁ་དོག་མ་བཅོས་དབྱིངས་ལ་རོལ། །ཞེས་སོ། །ཐེག་པ་
གཞན་གྱི་གཞན་དོན་དང་ལྟ་བ་བོགས་འདོན་གྱི་སྤྱོད་པ་རྣམས་ཀྱང་ཐུགས་རྗེ་ཀུན་་་
ཁྱབ་ཀྱི་ཉམས་ལེན་གྱི་ནང་དུ་འདུ་སྟེ། དེ་དག་གི་དགོས་པ་ཞར་ལ་རྫོགས་ཤིང་་་
ཞེན་མེད་ཤུགས་འབྱུང་གི་སྤྱོད་པ་རྨད་དུ་བྱུང་བའི་བརྟུལ་ཞུགས་དང་ལྡན་པའི་ཕྱིར
ཏེ༑ ཀློང་དྲུག་པ་ལས། བླང་དོར་མེད་པའི་སེམས་ཉིད་ལ། །ཕྱོགས་མེད་རང་གྲོལ་་
སྣང་བ་ནི། ཁྱབ་བརྡལ་ཆེན་པོའི་དགོངས་པ་ཞེས། །ཀུན་ཏུ་བཟང་པོ་ང་ཡིས་
བསྟན༑ ༑ཞེས་སོ། །སྤངས་རྟོགས་མཐར་སོན་པའི་འབྲས་བུའང་མ་བཙལ་རང་ཆས་
སུ་གནས་པ་ཉིད་འབད་མེད་བདེ་མྱུར་དུ་མངོན་དུ་བྱེད་པ་རྒྱུད་འདིའི་ཁྱད་ཆོས་སུ་
གནས་པ་ཡིན་ཏེ། ཉི་ཟླ་ཁ་སྦྱོར་ལས། རབ་ལ་སྐྱེ་གཉིས་མི་དགོས་ཏེ། །འབྲིང་པོ་ལ
སྐྱེ་གཉིས་མཚམས་སུའོ། །ཐ་མ་རྣམས་ནི་དབུགས་དབྱུང་སྟེ། །སྤྲུལ་པ་པོར་ནི་རང་
རྒྱུད་གྲོལ། །ཞེས་སོ། །དེ་ལྟར་རྒྱུད་འདིར་ཐེག་པ་ཐམས་ཅད་ཀྱི་གནད་འདུས་པ་་་
ཙམ་དུ་མ་ཟད་གཞན་ལ་མེད་པའི་ཆེ་བའི་ཡོན་ཏན་དཔག་ཏུ་མེད་པ་ཡོད་ཚུལ་་
རྫོགས་ཆེན་གྱི་རྒྱུད་ལུང་གཞན་རྣམས་ལས་ཤེས་པར་བྱའོ། །ཚིག་རྐང་གཉིས་པའི་
g
རྒྱུད་འགྲེལ།
དོན་གཏན་ལ་དབབ་པ་ལ་རིག་པ་བདེ་གཤེགས་སྙིང་པོ་ངོས་གཟུང་། དེ་ཉིད་རང་་་
བྱུང་གི་ཡེ་ཤེས་ཡིན་པའི་འཐད་པ་དགོད་པ། སེམས་ཅན་གྱི་ཁམས་ལ་ལྷན་སྐྱེས་
སུ་བཞུགས་ཚུལ་ལུང་གིས་བསྒྲུབ་པ། འབྲས་ཆོས་ཀྱི་ཡོན་ཏན་རྣམས་རང་ཆས་སུ་་
རྫོགས་ཚུལ་གྱིས་སྤྲོ་བ་བསྐྱེད། ཆེན་པོའི་ཡོན་ཏན་ངོས་གཟུང་བས་མཇུག་བསྡུ་བ་
དང་ལྔ་ལས། དང་པོ་ནི། གཞི་རང་བྱུང་གི་རིག་པ་འདི་ཉིད་གཏན་ལ་འབེབས་ཚུལ་
དང་མཚན་གྱི་རྣམ་གྲངས་མང་པོ་མཆིས་ཏེ། བཀའ་འཁོར་ལོ་བར་བའི་སྐབས་སུ་་་
ཤེས་རབ་ཀྱི་ཕ་རོལ་ཏུ་ཕྱིན་པ་ཞེས་རྣམ་པར་ཐར་བའི་སྒོ་གསུམ་གྱི་དོན་རྒྱ་ཆེར་
བཤད་ནས་ངོ་བོ་གསལ་བར་བསྟན། འཁོར་ལོ་ཐ་མའི་སྐབས་སུ་བདེ་གཤེགས་
སྙིང་པོ་ཞེས་ཡོན་ཏན་ཡེ་ལྡན་དུ་བཤད་པས་རང་བཞིན་གསལ་བར་བཀྲལ།
སྔགས་སྤྱི་ཁྱབ་ཏུ་གཞི་རྒྱུད་རང་བྱུང་ལྷུན་གྱིས་གྲུབ་པ་ཞེས་དྲི་མ་མཐའ་དག་གི་སྦྱང་
གཞི་རུ་ངོས་བཟུང་། གསང་བ་འདུས་པ་སོགས་སུ་མི་ཤིགས་པའི་ཏི་ལ་ཀ་ཞེས་་
རིམ་ལྔའི་ཉམས་ལེན་གྱི་མཐུས་སྣང་གསུམ་གྱི་མཐའ་ལ་ཐོབ་པའི་འོད་གསལ་དུ་
བཤད༑ དུས་འཁོར་སོགས་སུ་མཁའ་ཁྱབ་མཁའ་ཡི་རྡོ་རྗེ་ཞེས་སྦྱོར་བ་དྲུག་གིས་་་་
དྲངས་པའི་ཡེ་ཤེས་ལ་ངོས་བཟུང་། རྫོགས་ཆེན་གྱི་རྒྱུད་རྣམས་སུ་རིག་པ་རང་བྱུང་་་
གི་ཡེ་ཤེས་ཞེས་མ་བཅོས་རང་བབས་བཞག་པའི་མན་ངག་གིས་ངོ་སྤྲད། གཞན་་
ཡང་མཚན་གྱི་རྣམ་གྲངས་ཀུན་ཏུ་བཟང་པོ། དང་པོའི་སངས་རྒྱས། ཆོས་ཀྱི་
དབྱིངས༑ ཡང་དག་པའི་མཐའ། ཆོས་ཉིད་བྱང་ཆུབ་ཀྱི་སེམས། དེ་བཞིན་ཉིད།
དོན་དམ་པའི་བདེན་པ། སྲིད་ཞི་ཀུན་ཁྱབ་ཀྱི་ཡེ་ཤེས། རང་བཞིན་འོད་གསལ་་
གཉུག་མའི་སེམས། འདའ་དཀའ་ཐུགས་ཀྱི་ཡེ་ཤེས། ལྷན་སྐྱེས་བདེ་བ་ཆེན་པོ།
རྒྱུའི་ཧེ་རུ་ཀ དབུ་མ་ཆེན་པོ། ཕྱག་རྒྱ་ཆེན་པོ། རྫོགས་པ་ཆེན་པོ་སོགས་མངའ་བའི་
དོན་ནི་སེམས་ཀྱི་ཆོས་ཉིད་ལ་བཏགས་པ་སྟེ་དེ་ཡང་ངོ་བོ་ཡེ་ནས་མ་གྲུབ་པ་མཐའ་
བཞིའི་སྤྲོས་པ་ལས་འདས་པ་སྟེ། ཡུམ་ལ་བསྟོད་པ་ལས། སྨྲ་བསམ་བརྗོད་མེད་་
ཤེས་རབ་ཕ་རོལ་ཕྱིན། །མ་སྐྱེས་མི་འགག་ནམ་མཁའི་ངོ་བོ་ཉིད། །སོ་སོ་རང་རིག་
ཡེ་ཤེས་སྤྱོད་ཡུལ་བ། །དུས་གསུམ་རྒྱལ་བའི་ཡུམ་ལ་ཕྱག་འཚལ་ལོ། །ཞེས་དང་།
g
• 125 •
- 124 བ



ས
རྒྱུད་འགྲེལ།
ལས་་་
：
ཏིང་འཛིན་རྒྱལ་པོ་ལས། ཡོད་དང་མེད་ཅེས་བྱ་བ་གཉིས་ཀ་མཐའ། །གཙང་དང་་་་
མི་གཙང་འདི་ཡང་མཐའ་ཡིན་ཏེ། །དེ་ཕྱིར་གཉིས་ཀའི་མཐའ་ནི་རབ་སྤངས་ནས།།
མཁས་པ་དབུས་ལའང་གནས་པར་ཡོངས་མི་བྱེད། །ཅེས་དང་། མེ་ལྕེ་ཕྲེང་བའི་་ཡ་
རྒྱུད་ལས། དབྱིངས་དང་ཡེ་ཤེས་གཉིས་སུ་མེད། །དངོས་པོ་རོ་མཉམ་མཐའ་ཡས་
པའི༑ ༑སེམས་ཀྱི་དེ་ཉིད་ལ་གནས་པའི། །བཞི་པའི་དཔལ་ལྡན་ཧེ་རུ་ཀ །ཞེས་་་་
དང༌༑ རྡོ་རྗེ་སེམས་དཔའ་ནམ་མཁའ་དང་མཉམ་པའིརྒྱུད་ལས། སེམས་ཉིད་རང་
བྱུང་རྡོ་རྗེ་ལ། །མ་སྐྱེས་པས་ན་འཇིག་པ་མེད། །འདུ་འབྲལ་མཁའ་ལྟར་དག་པ་
ཡིས༑ ༑བྱང་ཆུབ་ཚུལ་འདི་བསྟན་པའོ། །ཞེས་དང་། གསང་བའི་སྙིང་པོ་ལས།
གཅིག་དང་དུ་མ་བྲལ་བ་ཡི། །མཐའ་དང་དབུས་མེད་དེ་བཞིན་ཉིད། །སངས་རྒྱས་་་
ཀྱིས་ཀྱང་མི་གཟིགས་ཏེ། །རང་བྱུང་ཡེ་ཤེས་གནས་མེད་སྣང་། །ཞེས་སོགས་
གསུངས་པ་ལྟར་ཡིན་ནོ། །རང་བཞིན་གསལ་བའི་ངོས་ནས་གཞལ་ན། སྟོབས་་་་
སོགས་ཡོན་ཏན་རྒྱ་མཚོ་དང་དབྱེར་མེད་པ་སྟེ། རྒྱུད་བླ་མ་ལས། རྣམ་དབྱེར་བཅས་
པའི་མཚན་ཉིད་ཅན། །གློ་བུར་དག་གིས་ཁམས་སྟོང་གི །རྣམ་དབྱེར་མེད་པའི་
མཚན་ཉིད་ཅན། །བླ་མེད་ཆོས་ཀྱིས་སྟོང་མ་ཡིན། །ཞེས་དང་། འཕགས་པ་ཡོངས་
སུ་མྱ་ངན་ལས་འདས་པ་ཆེན་པོའི་མདོ་ལས། རིགས་ཀྱི་བུ་སེམས་ཅན་ཐམས་ཅད་་་
ཀྱི་ལུས་ཀྱི་ནང་ན་སྟོབས་བཅུ་དང༌། མི་འཇིགས་པ་བཞི་དང་། མཚན་སུམ་ཅུ་རྩ་
གཉིས་དང་། དཔེ་བྱད་བཟང་པོ་བརྒྱད་ཅུའང་ཡོད་དོ། །ཞེས་དང་། ཐལ་འགྱུར་་་་
ལས༑ ཐོག་མའི་ངོ་བོ་རང་བཞིན་དང་། །ཐུགས་རྗེ་རྣམ་པ་གསུམ་དུ་གནས། །དེ་
ཡང་ངོ་བོ་སྐུར་གནས་པའི། །ཆོས་དང་ལོངས་སྤྱོད་རྫོགས་པའི་ཆར། །ཞེས་རང་
བཞིན་འོད་དུ་གནས། ཐུགས་རྗེ་འཆར་གཞི་རུ་གནས་ཚུལ་སོགས་རྒྱ་ཆེར་བཤད་
པ་ལྟར་གསལ་སྟོང་ཟུང་དུ་འཇུག་པའི་བདག་ཉིད་ཅན་འཁོར་འདས་ཡོངས་ལ་ཁྱབ་
བརྡལ་དུ་བཞུགས་པར་འདོད་པ་ཡིན་ནོ། །གཉིས་པ་ནི། ཆོས་དབྱིངས་བདེ་བ་ཆེན་
པོའི་ཡེ་ཤེས་ཤེས་དང་ཤེས་བྱ་རོ་གཅིག་པའི་བདག་ཉིད་ཅན་འདུས་མ་བྱས་པའི་་་་
རང་མདངས་འོད་གསལ་མི་འགྱུར་བའི་ངང་དེར་འཁོར་འདས་ཀྱི་ཆོས་ཀུན་འུབ་
ཆུབ་པས་ན་དེའི་ངོ་བོ་ལ་སྐྱེ་འགག་ཡེ་ནས་མེད་པར་མཐར་ཐུག་དཔྱོད་པའི་རིགས་
པ་རྣམ་དག་གིས་འགྲུབ་སྟེ་སྐྱེ་འགག་གི་བདག་ཉིད་ཅན་ཡིན་ན། མཐའ་ཀུན་ལས་
མ་འདས་པར་ཐལ་བ་དང་། དེའི་ཀློང་དུ་ཆོས་ཀུན་རོ་མཉམ་དུ་མ་སོང་བ་དང་། དེ་
ཉིད་གློ་བུར་བྲལ་དག་གི་ཆ་ཡེ་ཤེས་ཆོས་སྐུའང་འདུས་བྱས་སུ་ཐལ་བར་འགྱུར་་་
དེ་ནི་མི་འཐད་དེ། རང་བྱུང་གི་ཡེ་ཤེས་མིན་པ་དང་
། འགྱུར་པའི་ཟུག་རྔུ་མ་སྤངས་
པ་དང་། རང་གི་ངོ་བོ་འཇིག་པ་བསླུ་བ་ཅན་དང་། ཡིད་ཀྱི་རང་བཞིན་གྱི་སྐྱེ་བ་
སོགས་མ་འགགས་པ་དང་། གཏན་གྱི་སྐྱབས་གནས་མ་ཡིན་པར་ཐལ་བ་སོགས་་་་
རིགས་པ་བརྒྱ་ཕྲག་གིས་གནོད་ལ། ལུང་ཡང་མྱ་ངན་ལས་འདས་པའི་མདོ་ལས།
རིགས་ཀྱི་བུ་ད་ནི་དེ་བཞིན་གཤེགས་པ་རྟག་པའི་སྐུ་དང་མི་ཤིགས་པའི་སྐུ་དང་། རྡོ་
རྗེའི་སྐུ་དང་། ཤའི་སྐུ་མ་ཡིན་པ་དང་། ཆོས་
ཆོས་ཀྱི་སྐུར་ལྟོས་ཤིག་ཅེས་སོགས་མདོ་རྒྱུད་
མང་པོ་ལས་ཡང་ཡང་གསུངས་པའི་ཕྱིར་རོ། །གཞན་ཡང་འཕོ་མེད་རང་བྱུང་གི་ཡེ་
ཤེས་དེ་ཉིད་འདུས་བྱས་སྐྱེ་འགག་གི་བདག་ཉིད་ཅན་མིན་ཞིང་རང་བྱུང་འདུས་མ་
བྱས་ཀྱི་བདག་ཉིད་ཡིན་པར་རྒྱལ་བ་བརྒྱུད་འཛིན་དང་བཅས་པས་ལན་གྲངས་མང་
དུ་གསུངས་ཏེ། རྒྱུད་བླ་མ་ལས། གཙང་བདེ་བདག་དང་རྟག་ཉིད་ཀྱི། །ཡོན་ཏན་ཕ་
རོལ་ཕྱིན་པ་འབྲས། །ཞེས་དང་། ཇི་ལྟར་སྔར་བཞིན་ཕྱིས་དེ་བཞིན། །འགྱུར་བ་
མེད་པའི་ཆོས་ཉིད་དོ། །ཞེས་དང་། སེམས་ཀྱི་རང་བཞིན་འོད་གསལ་གང་ཡིན་པ།།
དེ་ནི་ནམ་མཁའ་བཞིན་དུ་འགྱུར་མེད་དེ། །ཡང་དག་མིན་རྟོག་ལས་བྱུང་འདོད་
ཆོགས་སོགས། །གློ་བུར་དྲི་མས་དེ་ཉོན་མོངས་མི་འགྱུར། །ཞེས་དང་། ཨིནྡྲ་བྷུ་ཏིས།
བདེ་ཆེན་མི་རྟག་མ་ཡིན་ཏེ། །བདེ་བ་ཆེན་པོ་རྟག་ཏུ་རྟག །ཅེས་སོགས་གསུངས་
པས་མཚོན་ལུང་རིགས་ཀྱི་རྣམ་གྲངས་རྒྱ་ཆེན་པོ་ཤེས་པར་འདོད་ན་ཀུན་མཁྱེན་མི་་
ཕམ་རྒྱ་མཚོས་མཛད་པའི་གཉུག་སེམས་སྐོར་རྣམས་ལས་རྟོགས་པར་བྱའོ། །དེས་ན་
དེ་འདྲ་བའི་ཡེ་ཤེས་དེ་ནི་འདུས་བྱས་འདུས་མ་བྱས་ཀྱི་མཐའ་གང་ལའང་མི་གནས་
པའི་འདུས་མ་བྱས་ཆེན་པོའོ། །དངོས་དང་དངོས་མེད་རྣམས་ནི་བརྟེན་ནས་འབྱུང་་་
བའམ་བརྟེན་ནས་བཏགས་པའི་ཕྱིར་ཡང་དག་པར་དཔྱད་ན་གསོག་གསོབ་རྫུན་པ་
grans
ཉེ%g
- 127 -
- 126 -



རབ་་་་་་
©ིད
འདུས་བྱས་བསླུ་བའི་ཆོས་ཅན་ཡིན་པ་ལས་ཁྱད་དུ་འཕགས་ཏེ། རྩ་བ་ཤེས་རབ་
ལས་༑ དངོས་དང་དངོས་མེད་འདུས་བྱས་ཡིན། །མྱ་ངན་འདས་པ་འདུས་མ་བྱས།།
ཞེས་དང་། རང་བཞིན་དག་ནི་བཅོས་མིན་དང་། །གཞན་ལ་ལྟོས་པ་མེད་པ་ཡིན། །
ཞེས་པ་བཞིན་མཐའ་བཞིའི་སྤྲོས་པ་ཡེ་ནས་ཞི་བ་ཆོས་ཀུན་གྱི་གནས་ལུགས་མཐར་
ཐུག་རྫོགས་པ་ཆེན་པོ་ཉིད་ནི་སྐྱེད་བྱེད་ཀྱི་རྒྱུ་དང་བྲལ། ཚུར་མཐོང་གི་ཡུལ་ལས་་་་
འདས་༑ རང་གི་ཀློང་ལས་རྩལ་སྣང་གང་ཤར་ཡང་རང་བཞིན་འཕོ་འགྱུར་མེད་པར་
བཞུགས་པས་ན། རང་བྱུང་འདུས་མ་བྱས་སུ་བཞག་པ་སྟེ། ཀློང་དྲུག་པ་ལས། སྟོང་
པ་ཡུལ་གྱི་སྤྲོས་པ་མེད། །གསལ་བ་ཡོད་མེད་མཐའ་ལས་འདས། །མཚོན་ཚིག་དུ་་
མས་སྤྲོས་དང་བྲལ། །སྔགས་ལས་མ་སྐྱེས་ཡེ་རྫོགས་ཉིད། །རྒྱུ་དང་རྐྱེན་རྣམས་
ཡོངས་སུ་བྲལ། །ཞེས་དང་། མུ་ཏིག་ཕྲེང་བ་ལས། དེ་ཕྱིར་གཞི་གནས་རིག་པ་ལ།།
རང་ཤར་ཡིན་ཕྱིར་སྣང་བ་རྫོགས། །རང་བྱུང་ཡིན་ཕྱིར་གཞི་ཉིད་རྫོགས། །རང་
སྣང་ཡིན་ཕྱིར་ཡུལ་ཡང་རྫོགས། །ཞེས་དེ་འདྲའི་ཡེ་ཤེས་དེ་ནི་རང་གི་སེམས་ཉིད་་་
འདི་དང་དབྱེ་བསལ་མེད་ཅིང་དེ་ནི་འབྲས་བུའི་ཡེ་ཤེས་མཐར་ཐུག་པ་ཡིན་ཏེ། དོ་་
ཧ་ལས། སེམས་ཉིད་གཅིག་པུ་ཀུན་གྱི་ས་བོན་ཏེ། །གང་ལས་སྲིད་དང་མྱ་ངན་
འདས་འཕྲོ་བ། །འདོད་པའི་འབྲས་བུ་སྟེར་བར་བྱེད་པ་ཡི། །ཡིད་བཞིན་ནོར་འདྲའི་
སེམས་ལ་ཕྱག་འཚལ་ལོ། །ཞེས་དང་། ཀྱེ་རྡོ་རྗེ་ལས། རྟག་ཏུ་རང་བཞིན་བདེ་བ་་་
ཅན༑ ༑འཇིག་རྟེན་ཁམས་ནི་གང་དུ་ཡང་། །སངས་རྒྱས་གཞན་དུ་རྙེད་མི་འགྱུར།།
སེམས་ནི་རྫོགས་པའི་སངས་རྒྱས་ཉིད། །ཅེས་དང་། དུས་འཁོར་བསྡུས་རྒྱུད་ལས།
སེམས་ནི་དག་ན་མི་དེ་ཡང་ནི་རྒྱལ་བའི་དབང་པོར་འགྱུར་ཏེ་སངས་རྒྱས་གཞན་་་་་
གྱིས་ཅི་ཞིག་བྱ། ཞེས་དང་། འཁོར་ལོ་སྡོམ་པ་ལས། རྟག་ཆད་སྐྱེ་འགག་ལ་སོགས་
པའི༑ ༑མཐའ་སྤང་སེམས་ཉིད་རང་རིག་ཅིང་། །གདོད་ནས་སྤྲོས་བྲལ་བདེ་བ་
ཉིད་༑ ༑དེ་དོན་བསམ་གྱིས་མི་ཁྱབ་ངེས། །ཞེས་སོགས་གསུངས་པ་བཞིན་སེམས་
ཉིད་རང་བྱུང་གི་ཡེ་ཤེས་འགྱུར་བའི་ཟུག་རྔུ་དང་བྲལ་བ་རྒྱལ་བ་ཐམས་ཅད་ཀྱི་ཡེ་་་
ཤེས་མཐར་ཐུག་པ་སེམས་ཅན་གྱི་ཁམས་ལ་དབྱེར་མེད་དུ་བཞུགས་པ་ལ་ངེས་་་་
3ggs
རྒྱུད་འགྲེལ།
ཤེས་བསྐྱེད་པར་བྱའོ། །གསུམ་པ་ནི། དེ་ལྟར་རང་བྱུང་གི་ཡེ་ཤེས་དེ་ཉིད་ངོ་བོ་སྐུ།
རང་བཞིན་འོད། ཐུགས་རྗེ་ཡེ་ཤེས་ཀྱི་ཚུལ་དུ་སེམས་ཅན་ཀུན་གྱི་ལུས་ལ་ཏིལ་་་་་
འབྲུར་མར་གྱིས་ཁྱབ་པ་བཞིན་དུ་བཞུགས་ཚུལ་ཟབ་མོའི་རྒྱུད་སྡེ་རྣམས་ལས་
གསུངས་པ་ལས་རྟོགས་པར་བྱ་སྟེ། ཀྱེ་རྡོ་རྗེ་ལས། ཡེ་ཤེས་ཆེན་པོ་རང་ལུས་
གནས༑ ༑རྟོག་པ་ཐམས་ཅད་ཡང་དག་སྤངས། །དངོས་པོ་ཀུན་ལ་ཁྱབ་པ་པོ། །
ལུས་གནས་ལུས་ལས་མ་སྐྱེས་པའོ། །ཞེས་དང་། སམ་ཊ། བདེ་མཆོག་མཉམ་སྦྱོར།
མཁའ་འགྲོ་རྒྱ་མཚོ་རྣམས་ལས་ཚིག་མཐུན་པར། གསང་བ་མཆོག་གི་དགྱེས་པ་ན།།
ཐམས་ཅད་བདག་ཉིད་རྟག་ཏུ་བཞུགས། །སངས་རྒྱས་ཀུན་དངོས་སེམས་དཔའ་ནི།།
རྡོ་རྗེ་སེམས་དཔའ་བདེ་བའི་མཆོག །ཅེས་དང་། སྒྱུ་འཕྲུལ་མེ་ལོང་ལས། མི་
ཤིགས་ཐིག་ལེ་བདེ་ཆེན་པོ། །ཡེ་ཤེས་ལྔ་ལྡན་དྭངས་མའི་བཅུད། །རང་བྱུང་ལུས་
ཅན་ཀུན་གནས་པ། །སྟོན་པ་རིག་པའི་གསུང་ཅན་ཉིད། །ཅེས་དང་། དུས་ཀྱི་
འཁོར་ལོ་བསྡུས་པའི་རྒྱུད་ལས། ནམ་མཁའ་བུམ་པའི་དབུས་ནས་ཆུ་ནི་ལེན་པར་
བྱེད་པ་ན་ཡང་འགྲོ་བ་མིན་པ་ཇི་ལྟ་བར། །མཁའ་ཁྱབ་མཁའ་ཡི་རྡོ་རྗེ་ཅན་ནི་ཡུལ་
དང་རྣམ་བྲལ་ལུས་ཀྱི་དབུས་དག་ཏུ་ཡང་དེ་བཞིན་ནོ། །ཞེས་དང་། ནོར་བུ་ཕྲ་
བཀོད་ལས། ཏིལ་འབྲུ་འམ་ནི་ཡུངས་འབྲུ་ལ། །མར་ཉིད་ཡེ་ནས་ལྷུན་གྲུབ་བཞིན།།
སེམས་ཅན་ལུས་ལྟར་སྣང་བ་ལ། །དེ་བཞིན་གཤེགས་པའི་ས་བོན་ནི། །མཐུན་པའི་
འོད་དང་བཅས་པར་སྣང་། །ཞེས་དང་། ཐལ་འགྱུར་ལས། རང་རིག་ཡེ་ཤེས་ལུས་
ལ་གནས། །ཏིལ་འབྲུ་འམ་ནི་མར་བཞིན་ནོ། །ལུས་ཀྱི་བཀྲག་དང་གཟི་མདངས
ནི༑ ༑ཡེ་ཤེས་རླན་གྱིས་ཁྱབ་པར་བྱེད། །ཅེས་དང་། རང་ཤར་ལས། ཡང་དག་
སངས་རྒྱས་དགོངས་པ་ནི། །སེམས་ཅན་ཀུན་གྱི་རང་རྒྱུད་ལ། །སྐུ་དང་ཡེ་ཤེས་
ཚུལ་དུ་གནས། །ཞེས་སོགས་གསུངས་པའི་དོན་ལ་ཡིད་ཆེས་པར་བྱའོ། །བཞི་པ་
ནི༑ མུ་ཏིག་ཕྲེང་བ་ལས། དེ་ལྟར་སྙིང་པོ་དེ་ཉིད་ལ། །སྐུ་ལྔ་ཡེ་ཤེས་ལྔ་དང་ནི། །
འོད་ལྔ་ཁ་དོག་རྣམ་པ་ལྔ། །ཆོས་ལྔ་ཡེ་ཤེས་རླུང་ལྔ་ཉིད། །ངོ་བོ་ལྔ་དང་རང་བཞིན་
ལྔ༑ ༑ཐུགས་རྗེ་ལྔ་ཡིས་ཀུན་ལ་ཁྱབ། །ཅེས་གསུངས་པའི་དོན། དང་པོ་རིག་པ་ལ་
gs
- 129 -
- 128 -



ಇಸ್ರಣ
སྐུ་ལྔ་རྫོགས་ཚུལ་ནི། རིག་པའི་ཡེ་གདངས་སུ་ཡོན་ཏན་ཐམས་ཅད་ལྷུན་གྲུབ་ཏུ་
སྣང་བར་མཛད་པས་རྣམ་པར་སྣང་མཛད་ཀྱི་སྐུ་རྫོགས། རྡོ་རྗེ་ལྟར་མི་བསྐྱོད་ཅིང་་་
འཕོ་འགྱུར་མེད་པས་མི་བསྐྱོད་པའི་སྐུ་དང༌། རིག་པ་ཉམས་སུ་བླངས་པས་ཡེ་ནས་
ཡོད་པའི་ཡོན་ཏན་གོང་འཕེལ་དུ་སྣང་བས་རིན་ཆེན་འབྱུང་ལྡན་གྱི་སྐུ་དང༌། རིག་
པ་ལ་རང་འོད་མཐའ་ཡས་པས་ན་སྣང་བ་མཐའ་ཡས་ཀྱི་སྐུ་དང༌། རིག་པ་ཉིད་དོན་
གཉིས་ལྷུན་གྲུབ་ཀྱི་གཞིར་ངེས་པས་དོན་ཡོད་གྲུབ་པའི་སྐུ་རྫོགས་པ་ཡིན་ནོ། །
གཉིས་པ་ཡེ་ཤེས་ལྔ་རྫོགས་ཚུལ་ནི། རིག་པ་ཉིད་སྤྲོས་མཐའ་ཀུན་དང་བྲལ་བས་་་
ན་ཆོས་དབྱིངས་ཡེ་ཤེས་རྫོགས། ཕྱི་ནང་གསལ་སྒྲིབ་མེད་པས་མེ་ལོང་ཡེ་ཤེས།
བཟང་ངན་མེད་པས་མཉམ་ཉིད་ཡེ་ཤེས། ཆོས་ཀུན་མ་འདྲེས་པར་གསལ་བས་་་་་
སོར་རྟོགས་ཡེ་ཤེས། ཐོགས་རྡུགས་མེད་པར་རང་གྲོལ་བས་ན་བྱ་གྲུབ་ཡེ་ཤེས་
རྫོགས་པ་ཡིན་ནོ། །གསུམ་པ་འོད་དང་ཁ་དོག་ལྔ་ནི། རིག་པ་ཉིད་འགྱུར་བ་མེད་
པས་མཐིང་ག་རྫོགས། ཉོན་མོངས་པས་མ་གོས་པས་དཀར་པོ་དང་། ཡོན་ཏན་
རྫོགས་པས་སེར་པོ། དབང་བཞི་རང་ལ་རྫོགས་པས་དམར་པོ་དང་། གཡོ་རྩོལ་
ལས་འདས་པས་ལྗང་གུ་རྫོགས་པ་ཡིན་ནོ། །བཞི་པ་རིགས་ཀྱི་ཆོས་ལྔ་ནི། སྔར་
འདས་པའི་སངས་རྒྱས་ཀྱི་ཐོབ་བྱ་ཡིན་པས་དེ་བཞིན་གཤེགས་པའི་རིགས་རྫོགས།
འཕོ་འགྱུར་མེད་པས་རྡོ་རྗེའི་རིགས་དང་། ཡོན་ཏན་ལྷུན་གྱིས་གྲུབ་པས་རིན་ཆེན་་་་
རིགས་དང་། སྐྱོན་གྱིས་མ་གོས་པས་པདྨའི་རིགས་དང་། ཕྲིན་ལས་རང་ཆས་སུ་
ཡོད་པས་ལས་ཀྱི་རིགས་རྫོགས་སོ། །ལྔ་པ་ཡེ་ཤེས་ཀྱི་རླུང་ལྔ་ནི། ཡེ་ཤེས་ཀྱི་དྲོད་
འབེབས་པའི་ཕྱིར་མེ་མཉམ་གྱི་རླུང་རྫོགས། འཁོར་འདས་ཀྱི་སྲོག་འཛིན་པས་སྲོག་
འཛིན་གྱི་རླུང་དང་། འོད་ལྔ་རང་ཆས་སུ་ཡོད་པས་བཀྲག་མདངས་སྐྱེད་པའི་རླུང་
དང་༑ སངས་རྒྱས་ཀྱི་སར་སྐྱེལ་བས་སྐྱོད་བྱེད་ཀྱི་རླུང་དང་། འཁོར་བ་མྱང་འདས་་
སུ་སྒྲོལ་བས་ན་སྙིང་རྗེ་མེད་པ་བསྐལ་བ་ལས་ཀྱི་རླུང་རྫོགས་སོ། །དྲུག་པ་ངོ་བོ་རང་
བཞིན་ཐུགས་རྗེ་གསུམ་གྱི་ཆོས་ལྔ་ནི། རིག་པའི་ངོ་བོ་སྐུར་གནས་པས་ན་སྐུ་ལྔ་་་་
རང་ཆས་སུ་རྫོགས་པས་ངོ་བོ་ལྔ་རྫོགས། དེ་བཞིན་དུ་རང་བཞིན་འོད་དུ་གནས་
རྒྱུད་འགྲེལ།
པས་འོད་ལྔ། ཐུགས་རྗེ་ཡེ་ཤེས་སུ་གནས་པས་ཡེ་ཤེས་ལྔ་ལྷུན་གྲུབ་ཏུ་ཡོད་པའི་
ཐུགས་རྗེ་ལྔའང་རྫོགས་པ་ཡིན་ནོ། །གཞན་ཡང་དཀོན་མཆོག་གསུམ་ཡང་རྫོགས་་
ཏེ༑ ཀློང་དྲུག་པ་ལས། སངས་རྒྱས་ཆོས་དང་དགེ་འདུན་ནི། །ཡེ་རྫོགས་རང་་་་་
ལུས་ལ་གནས། །ཞེས་གསུངས་སོ། །དེ་ལྟར་རིག་པ་རང་གི་ངོ་བོ་ལ་འབྲས་ཆོས་ཀྱི་
ཡོན་ཏན་ཐམས་ཅད་རྫོགས་པ་དང་། དེ་ཉིད་བརྗོད་བྱར་བྱས་པའི་རྒྱུད་ལུང་རྣམས་
སུ་ཐེག་པ་གཞན་གྱི་ཡོན་ཏན་ཐམས་ཅད་རྫོགས་པས་ན་རྫོགས་པ་ཆེན་པོ་ཞེས་་་་་་
གསུངས་པ་ཡིན་ནོ། །ལྔ་པ་ནི། དེ་འདྲའི་གནས་ལུགས་ཟབ་མོ་བརྗོད་བྱར་བྱས་་
པའི་གཞུང་རྣམས་ཆོས་ཚུལ་གཞན་ལས་འཕགས་པའི་ཆེ་བ་དང་། ཉམས་སུ་ལེན་་་་
པའི་གང་ཟག་འབད་མེད་རང་གྲོལ་དུ་འགྱུར་བའི་ཆེ་བ་གཉིས་དང་ལྡན་པས་ན་
ཆེན་པོ་ཞེས་སྨོས་ཏེ། ཐལ་འགྱུར་ལས། ཆོས་ཉིད་མངོན་སུམ་གནད་ཀྱིས་ཀྱང་། །
ལས་ལ་བཟང་ངན་མེད་པར་རྟོགས། །སྙིང་ཏིག་ངེས་པར་བསྡུས་པ་ཡིས། །དབང་་་
པོ་རྣམས་ལ་རྣོ་རྟུལ་མེད། །ཡིད་དཔྱོད་ཚིག་གི་མཐའ་ཟད་པས། །ཤེས་རབ་མ་ཡིན་
དབང་པོས་མཐོང་། །ཚིག་གིས་ཆོས་ཉིད་མི་མཐོང་བས། །ཐུན་མོང་ཐེག་པས་དོན་
མི་འགྲུབ། །སྐུ་གསུམ་ལམ་སྣང་ཡིན་པའི་ཕྱིར། །འདི་མཐོང་ཁམས་གསུམ་ལྡོག་པ་
མིན༑ ༑ཆོས་ཀུན་མཉམ་པར་རོ་གཅིག་པས། །གཞི་ལམ་འབྲས་བུ་ལྟོས་མིན་པའོ།།
ཞེས་དང་། ཨོ་རྒྱན་རིན་པོ་ཆེས། དོན་གྱི་ནོར་བུ་རིན་ཆེན་འདིས། །ཚེ་འདིར་
དགོས་འདོད་ཐམས་ཅད་འབྱུང་། །ཕྱི་མ་སངས་རྒྱས་ངེས་པར་འཐོབ། །དེ་སྔོན་
མཚམས་མེད་ལྔ་བྱས་ཀྱང་། །འདི་འཕྲད་ངན་སོང་ལྟུང་མི་སྲིད། །ཆོས་མ་བྱས་ཀྱང་
འཚང་རྒྱའོ། །ཞེས་དང་། བཅངས་པས་རེག་ཚད་འཚང་རྒྱའོ། །བྲིས་པས་མཐོང་་་
ཚད་འཚང་རྒྱའོ། །ཀློགས་པས་ཐོས་ཚད་འཚང་རྒྱའོ། །ཞེས་སོགས་གསུངས་པ་ལྟར་
ཆོས་འདི་ཉམས་སུ་ལེན་པ་ཚེགས་ཆུང་ཞིང་ནུས་པ་ཆེ་བས་རབ་ཚེ་འདིར། འབྲིང་་་་
བར་དོ་ཐ་ནའང་ཕྱི་མ་རང་བཞིན་སྤྲུལ་སྐུའི་ཞིང་ནས་ངེས་པར་གྲོལ་བར་འགྱུར་་་་
ཡིན་ནོ། །ཚིག་རྐང་གསུམ་པའི་དོན་ནི། ཀ་དག་ཁྲེགས་ཆོད་དང་། ལྷུན་གྲུབ་ཐོད་
རྒལ་གྱི་ཉམས་ལེན། ཤན་འབྱེད་ཀྱི་འཕྱོང་དང་སྦྱར་ནས་བཤད་ཚུལ་གསུམ་ལས།
g
- 131 བ
- 130 -



རྒྱུད་འགྲེལ།
ཁྱི
དང་པོ་ནི། དོན་དམ་ཞེས་པ་དང་། རང་ངོ་ཞེས་པ་དང་། ཤེས་པ་ཞེས་པའི་དོན་་་་་
རིམ་བཞིན། དོན་དམ་ཀ་དག་ཆེན་པོར་ལ་བཟླ་བ། ཟང་ཐལ་རང་ངོ་རང་གསལ་
དུ་འགག་བསྡམ་པ། ཡོངས་གྲོལ་ཡེ་ཤེས་ཆེན་པོར་གདེང་བཅའ་བ་དང་གསུམ་
ལས༑ དང་པོ་ནི་སྣང་སྲིད་འཁོར་འདས་ཀྱིས་བསྡུས་པའི་ཆོས་ཐམས་ཅད་མཁའ་་
མཉམ་རྫོགས་པ་ཆེན་པོའི་ཀློང་དུ་ཡེ་ནས་གྲོལ་ཟིན་པས་སྤང་བླང་དང་བྱ་རྩོལ་གང་
ཡང་མི་བྱ་བར་ཐག་བཅད་པ་སྟེ། དེ་ཡང་ཕྱི་རོལ་སྣ་ཚོགས་སུ་སྣང་བའི་ཆོས་ཐམས་
ཅད་ཡེ་ནས་མ་གྲུབ་པ་སྒྱུ་མའི་དཔེ་བརྒྱད་ཀྱི་ཚུལ་དུ་ངོས་བཟུང་། ནང་སེམས་ཀྱི་་
འཕྲོ་འདུ་དུ་མར་སྣང་བའང་ཕྱི་ནང་བར་གསུམ་གང་དུའང་མགྲུབ་པ་ནམ་མཁའ་་
དྭངས་པའི་དཀྱིལ་ལྟར་ཡིན་པར་ཐག་བཅད། གསང་བ་རང་བྱུང་རིག་པའི་ངོ་བོ་་་
རང་སངས། རང་དག རང་ཡལ། ཡེ་རེ། ཝ་ལེ། ཡེ་སངས། ཕྱལ་བ་ཆེན་པོ་བློས་
བྱས་ཀྱི་དྲི་མ་མེད་པ། འཁོར་འདས་མིང་མེད་ཆེན་པོར་ལ་བཟླ་བ་སྟེ། ཀློང་དྲུག་པ་
ལས༑ ཆོས་མེད་བཏགས་པ་ཀུན་ལས་འདས། །དགྲ་མེད་བཤེས་ཀྱང་ཡོད་མ་་་་་
ཡིན༑ ༑ལུས་མེད་དབང་པོར་སྣང་བ་མེད། །ཆོས་འདི་བསམ་པས་མི་སྣང་སྟེ། །ཞེས་
དང་༑ སེང་གེ་རྩལ་རྫོགས་ལས། དགོངས་པ་རང་བྱུང་ཡེ་ཤེས་ནི། །རྟོགས་དང་མ་
རྟོགས་མཐའ་ལས་འདས། །ཡིན་མིན་བློ་ཡི་བྱ་བ་ཐོངས། །སྣང་དང་མི་སྣང་ཆོས་་་
ཉིད་ཀྱང་། །བྱ་བྱེད་མཐར་ལྟུང་ཆོས་དང་བྲལ། །ཞེས་སོ། །དེ་ལྟར་སྣང་སྲིད་ཀྱི་ཆོས་
ཐམས་ཅད་མེད་པ་གསལ་སྣང་རིག་པའི་ངང་ལས་ཤར་ཡང་རིག་པ་ལ་གོས་མ་མྱོང་
བ་རྒྱ་མཚོར་གཟའ་སྐར་ཤར་བ་ལྟར་ཡེ་གྲོལ་ཆོས་སྐུའི་ངོ་བོ་རུ་དག་ཟིན་ཏེ། ཡི་གེ་
མེད་པ་ལས། ཐམས་ཅད་འབྱུང་བ་འཁྲུལ་སྣང་ང་ཡི་སེམས། །ཐམས་ཅད་གནས་་་་
པ་འཁྲུལ་སྣང་ང་ཡི་ཐུགས། །ཐམས་ཅད་སྣང་བ་འཁྲུལ་སྣང་ང་ཡི་སྐུ། །ཐམས་ཅད་
འགག་པ་འཁྲུལ་སྣང་ང་ཡི་གསུང་། །ཞེས་སོ། །དེ་ལྟར་ཆོས་ཐམས་ཅད་སྐྱེ་བ་མེད་
པ་ཙམ་དུ་མ་ཟད་ཡེ་ནས་ལྷུན་གྲུབ་ཆོས་སྐུར་སངས་རྒྱས་པས་རང་སྣང་ཡེ་ཤེས་ཀྱི་་
ངོ་བོ་རང་ཤར་ཏེ་སྣང་བ་ཞིང་དང་འཛིན་པ་ཡེ་ཤེས་སུ་དག་པ་རྒྱལ་མཆོག་ཀུན་ཏུ་་
བཟང་པོའི་རོལ་པ་ཁོ་ན་སྟེ། ཐལ་འགྱུར་ལས། སྣང་བ་འཁྲུལ་བའི་རང་བཞིན་
འདི༑ ༑ཡེ་ཤེས་ཡིན་པ་སྔར་མ་མཐོང་། །རྟོག་བཅས་འཁྲུལ་བ་གཞི་མེད་པས། །
ཀུན་གཞི་ཆོས་སྐུ་ཆེན་པོར་རྟོགས། །ཞེས་སོ། །དེ་ལྟ་བུའི་དོན་རྟོགས་ན་འཁོར་
འདས་ལ་རེ་དོགས་དང་དགེ་སྡིག་སྤང་བླང་གི་བྱ་རྩོལ་ལས་འདས་པ་སྟེ། རང་ཤར་
ལས༑ ས་དང་ལམ་ལ་སྦྱང་དུ་མེད། །ལྷ་ལ་མཆོད་པ་འབུལ་མི་དགོས། །དགེ་་་
བཅུ་ཡིས་བསྐྱབ་ཏུ་མེད། །སྡིག་པས་དེ་ལ་གོས་མི་འགྱུར། །འཁོར་བ་ངན་སོང་ག་་
ལ་ཡོད། །མྱ་ངན་འདས་པའི་ཆོས་མེད་ཅིང་། །བདག་དང་གཞན་ཞེས་གྲུབ་པ་མེད།།
ཅེས་སོགས་གསུངས་པའི་དོན་ལ་ཁོ་ཐག་ནང་ནས་ཆོད་པ་ནི་དོན་དམ་ལ་བཟླ་བའི་
ལྟ་བ་ཡིན་ནོ། །གཉིས་པ་ནི། དུས་གསུམ་ཡིད་ཀྱི་རྟོག་ཚོགས་གང་ཡང་ཡིད་ལ་མི་་
བྱ་བར་སེམས་ཀྱིས་སེམས་ལ་རང་བབས་སུ་བལྟས་ཚེ་མི་རྟོག་ཆོས་སྐུའི་རང་ཞལ་་་་
མངོན་དུ་གྱུར་ནས་རིག་བྱ་རིག་བྱེད་གཉིས་མེད་ཀྱང་རང་གི་རང་བཞིན་རང་གིས་་་་
ཁོ་ཐག་ཆོད་ནས་རྗེན་ཡེ་རེ་བ་གསལ་སྟོང་མཐའ་དབུས་དང་བྲལ་བའི་དོན་ལ་་་་
མཉམ་པར་འཇོག་པ་སྟེ། ཁྱུང་ཆེན་ལས། སྣང་མེད་སྟོང་དང་བྲལ་བའི་ཡེ་ཤེས་དེ།།
མ་བཟུང་མ་བཏང་མ་བསླད་རང་སོ་སྟེ། །གཅིག་གིས་གསུམ་ལ་སུ་ཡིས་ཕོག་པ་་་
ཉིད༑ ༑རྫུན་མིན་བདེན་མིན་གནས་ཐབས་
ས་ཐབས་ལྷང་ངེ་བའོ། །ཞེས་གསུངས་པ་ལྟར་་་
འཕྲོ་གནས་གང་གི་སྐབས་སུའང་ཟང་ཐལ་རིག་པའི་ངོ་བོ་རྗེན་ལ་ཕུད་ནས་རིག་པ་
གསལ་ངར་དང་ལྡན་པའི་ངང་སྐྱོང་བ་ནི་ཟང་ཐལ་རང་ངོ་རང་གསལ་དུ་འགག་་་་་
བསྡམ་པ་ཡིན་ནོ། །གསུམ་པ་རང་སེམས་འཕྲོ་གནས་གང་གི་སྐབས་སུའང་ཟང་་་
ཐལ་རིག་པ་རྗེན་ལ་ཕུད་དེ་བསྒོམས་པས་བར་མེད་ཧར་སང་ཆེན་པོ་མཐའ་བྲལ་་་་་
རྩོལ་མེད་རང་བྱུང་ཡེ་ཤེས་ཀྱི་གདངས་མངོན་དུ་གྱུར་པ་ནི་ཡོངས་གྲོལ་མཉམ་པ་
ཉིད་ཡིན་ལ། དེ་ལ་ལྡོག་ཆས་དབྱེ་ན། ཡོངས་གྲོལ་གྱི་ཆིངས་ལྔར་བཤད་དེ། མུ་་་་
ཏིག་ཕྲེང་བ་ལས། འགག་པ་མེད་པའི་རིག་པ་ལ། །འཁྲུལ་རྒྱུ་མེད་པས་ལྡོག་པ་
མེད༑ ༑ཡེ་གྲོལ་ཡིན་པས་གཏན་ནས་འཕགས། །རང་གྲོལ་ཡིན་པས་ཡུལ་རྐྱེན་
ཟད༑ ༑ཅེར་གྲོལ་ཡིན་པས་སྣང་བ་དག །མཐའ་གྲོལ་ཡིན་པས་མུ་བཞི་འགགས།།
གཅིག་གྲོལ་ཡིན་པས་དུ་མས་སྟོང་། །ཞེས་གསུངས་པ་ལྟར། དང་པོ་ཡེ་གྲོལ་ནི།
g3g
- 133-
- 132 -



ས
སེམས་ཉིད་བདེ་གཤེགས་སྙིང་པོ་ཡེ་ནས་གསལ་སྟོང་ཟུང་དུ་འཇུག་པའི་བདག་་་་
ཉིད་དུ་སྨིན་ཟིན་པས་ན་གསར་དུ་བསྐྱར་ནས་གྲོལ་རྒྱུ་མེད་པར་སྟོང་ཆེན་གནས་་་་་
ལུགས་ཡངས་པའི་ཀློང་དུ་འཁོར་འདས་ཐམས་ཅད་འུབ་ཆུབ་པ་ལ་བཏགས་པ་ཡིན་
ནོ༑ ༑གཉིས་པ་རང་གྲོལ་ནི་སྣང་སྲིད་འཁོར་འདས་ཐམས་ཅད་བྱུང་ཡང་རིག་
རང་གི་ངང་ནས་བྱུང་། གྲོལ་ཡང་རང་གི་ངང་དུ་གྲོལ། གནས་ཀྱང་རང་གི་ངང་དུ་
གནས༑ དེ་ལས་གཞན་དུ་ཅུང་ཟད་ཀྱང་གཡོ་བ་མེད་པར་རླབས་རྒྱ་མཚོ་ལས་གཡོ་
བ་མེད་པ་བཞིན་ཡིན་པས་ན་གཉེན་པོ་གཞན་གྱིས་བསྒྱུར་དུ་མེད་པ་ལ་བརྗོད་པ་་
ཡིན་ནོ། །གསུམ་པ་ཅེར་གྲོལ་ནི། རང་གི་རང་བཞིན་ལ་ཅེར་གྱིས་བལྟས་པས་སྣང་
བ་སྣང་ཐོག་ནས་གྲོལ་བ་བྱེའུ་ཁྲས་ཁྱེར་བ་ལྟ་བུ། འགྱུ་བ་འགྲུ་ཐོག་ནས་གྲོལ་
བར་སྣང་གི་སེར་བུ་ཡལ་བ་ལྟ་བུ། སྣང་ཤེས་གཉིས་མེད་དུ་གྲོལ་བ་ལན་ཚྭ་ཆུར་་་
ཐིམ་པ་ལྟར་གྱུར་ཏེ་རྩོལ་སྒྲུབ་གང་ཡང་མེད་བཞིན་འོད་གསལ་མ་བུ་འདྲེས་པ་ལ་་་་
བཤད་པ་ཡིན་ནོ། །བཞི་པ་མཐའ་གྲོལ་ནི། ཡོད་མེད་ཡིན་མིན་གྱི་མུ་བཞིའི་སྤྲོས་་་་
པ་ཡེ་ནས་དབེན་པའི་གནས་ལུགས་རང་གི་བཙན་ས་ཟིན་པ་ཡིན་ལ། དེ་ལ་ལྡོག་་་་
ཆས་དབྱེ་ན་རིག་པ་རྗེན་པར་མཐོང་བས་གནད་ཀྱིས་གྲོལ་བ་དང་། སྔ་ཕྱི་རིས་མེད་
གཅིག་པར་དུས་ཀྱིས་གྲོལ་བ་དང་། རང་བཞག་འབད་རྩོལ་མེད་པའི་གྲོལ་བ་དང་
གསུམ་ཡོད་དེ། ཐལ་འགྱུར་ལས། རང་གསལ་གནས་པའི་སེམས་དེ་ནི། །གནད་་་་
ཀྱིས་གྲོལ་བས་ཕྱོགས་རིས་མེད། །དུས་ཀྱིས་གྲོལ་བས་ལྟོས་གཞི་མེད། །འབད་་་་
མེད་གྲོལ་བས་བརྩོན་འགྲུས་མེད། །ཅེས་སོ། །ལྔ་པ་གཅིག་གྲོལ་ནི། རྫོགས་པ་་་་
ཆེན་པོ་ཐིག་ལེ་ཉག་གཅིག་སྤྲོས་པ་དང་བྲལ་བ་གཅིག་གི་ངང་དུ་ཆོས་ཐམས་ཅད་་་
གྲོལ་ཟིན་པས་གཅིག་དང་གཉིས་ཀྱི་གྲངས་མཐའ་ཟད་པའི་དོན་མངོན་དུ་རྟོགས་པ་
དཔེར་ན། བུ་རམ་གཅིག་གི་རོ་མྱོང་ན་བུ་རམ་ཐམས་ཅད་ཀྱི་རོ་གཏན་ལ་ཕེབ་པ་་་
ལྟར་དུ་མ་རོ་གཅིག་ཏུ་ཤེས་པ་ཡིན་ནོ། །གཉིས་པ་ལྷུན་གྲུབ་ཐོད་རྒལ་གྱི་ཉམས་
ལེན་དང་སྦྱར་བ་ནི། དོན་དམ་ཞེས་པས་ཉམས་སུ་བླང་བྱ་སྒྲོན་མ་བཞི་བསྟན་པ་་་་
ཡིན་ཏེ། དེ་ཉིདདོན་དམ་མཐར་ཐུག་ཡིན་པས་སོ། །རང་ངོ་ཞེས་པས་ཉམས་སུ་
ggq3g
རྒྱུད་འགྲེལ།
ལེན་ཚུལ་སྦྱོར་དངོས་རྗེས་གསུམ་གྱིརྣལ་འབྱོར་བསྟན་ཏེ། དེ་ཉིད་རང་གནས་དོན་
གྱི་ཡེ་ཤེས་ཀྱི་ངོ་བོ་མངོན་དུ་འགྱུར་བྱེད་ཡིན་པས་སོ། །ཤེས་པ་ཞེས་པས་ནི་ཉམས་
སུ་བླངས་པས་འབྲས་བུ་སྣང་བ་བཞི་བསྟན་ཏེ། དེ་ཉིད་རང་བྱུང་རིག་ཤེས་མ་ནོར་
བར་རྟོགས་པའི་རྩལ་མངོན་དུ་གྱུར་པ་ཡིན་པས་སོ། །དེ་དག་གི་གནད་མདོར་
བསྡུས་ཙམ་བཤད་ན། དང་པོ་སྒྲོན་མ་བཞི་ནི། རང་ཤར་ལས། སྒྲོན་མ་རྣམ་བན་་་་
འདི་ལྟ་སྟེ། །ཐིག་ལེ་སྟོང་པའི་སྒྲོན་མ་དང་། །རིག་པ་དབྱིངས་ཀྱི་སྒྲོན་མ་དང་། །
ཤེས་རབ་རང་བྱུང་སྒྲོན་མ་དང་། །རྒྱང་ཞགས་ཆུ་ཡི་སྒྲོན་མ་རྣམས། །སེམས་ཅན་་་་
ཀུན་ལ་སྣང་བའོ། །ཞེས་སོ། །དང་པོ་ཐིག་ལེ་སྟོང་པའི་སྒྲོན་མ་ནི། རང་གསལ་ཀ་
དག་སྟོང་པའི་རང་གདངས་སུ་གནས་པ་ཚོན་གང་འོད་ཀྱི་ཐིག་ལེ་གང་ཞིག་ཟླུམ
ཞིང་ཟུག་རྔུ་དང་བྲལ་བ་བཀོད་མའི་ཆུ་ལ་རྡོ་བསྐྱུར་བའི་རི་མོ་ལྟ་བུ་ཉམས་སུ་
བླངས་པའི་ཚེ་ཕྱེད་སྐུ། སྐུ་རྐྱང་། ཡབ་ཡུམ། ཚོམ་བུ་སོགས་སུ་སྣང་བ་ཡིན་ལ།
དབྱེ་ན་གཞི་གནས་རིག་པའི་ཐིག་ལེ། ལུས་གནས་རྩའི་ཐིག་ལེ། ཀུན་རྫོབ་རྒྱུའི་ས་ཡ་
ཐིག་ལེ། དོན་དམ་སྤྲོས་མེད་ཀྱི་ཐིག་ལེ། རང་བྱུང་འབྲས་བུའི་ཐིག་ལེ་དང་ལྡར
སྒྲས་བརྗོད་རིགས་ཀྱིས་དབྱེར་རུང་ལ། དངོས་ནི་མིག་བཙིར་དུས་སྣང་བའི་འོད་
དམར་སེར་ཚོན་གང་བ་དེ་ཡིན་ནོ། །གཉིས་པ་དབྱིངས་རྣམ་དག་གི་སྒྲོན་མ་ནི།
ཆོས་ཉིད་སྟོང་པའི་ངོ་བོ་མཐིང་ག་ཁྱབ་ཆེན་དང་ལྔ་ལྡན་འོད་དུ་སྣང་བ་གང་ཞིག་
རིག་པའི་ཡུལ་གྱི་ཆར་གནས་པ་མཁའ་ལ་འཇའ་ཚོན་གྱི་རྣམ་པའམ་ཡི་གེ་ན་རོའི་་
དབྱིབས་འདྲ་བ་ནག་པོ་བསྒྱུར་དུ་མེད་པ་གོམས་པའི་སྟོབས་ཀྱིས་ཞིང་སྣང་དུ་སྨིན་་་
པར་བྱེད་པ། དབྱེ་ན་གཞི་ལ་གནས་པའི་དབྱིངས། ལམ་ལ་སྣང་བའི་དབྱིངས།
ཡུལ་ལ་སྣང་བའི་དབྱིངས་དང་གསུམ་ཡོད་ལ། དངོས་ནི། སྨིན་མཚམས་ཀྱི་ཐད་ཀྱི་
ནམ་མཁར་དང་པོ་མཐིང་ག་ཁྱབ་པ་ཆེན་པོའི་འོད་ལས་རྣམ་ལྔ་རང་གསལ་འཇའ་་་
འོད་ཀྱི་ནང་ན་མུ་ཁྱུད་ཀྱི་ར་བས་བསྐོར་བའི་ཐིག་ལེ་པད་འདབ་དང་བཅས་པར་
སྣང་བ་དེ་ཡིན་ནོ། །གསུམ་པ་ཤེས་རབ་རང་བྱུང་གི་སྒྲོན་མ་ནི། སྒྲོན་མ་གཞན་གྱི་
ཁྱབ་བྱེད་དུ་གྱུར་པ་སྤྲོས་བྲལ་རང་བྱུང་གི་ཡེ་ཤེས་གང་ཞིག་ཆོས་དང་ཆོས་ཉིད་ཕྱིན་
© gs
- 135 -
- 134 -



[ས་
44. 4
ཚེ
ཅི་མ་ལོག་པར་རྟོགས་པས་ཤེས་བྱ་ཤེས་ཤིང་སྤང་བྱ་སྤོང་བར་བྱེད་པ། སྣང་བར་་་་
བྱེད་པ་སྒྲོན་མེ་ལྟ་བུ། མཆེད་ཅིང་སྤྲོ་ཐུབ་པ་སྤྲ་བ་ལ་མེ་སྟག་མཆེད་པ་ལྟ་བུ། །
ཉམས་སུ་བླངས་པས་ཡེ་ཤེས་ལྔ་མངོན་དུ་འགྱུར་པར་བྱེད་པའོ། །དབྱེ་ན་གཞི་་
གནས་རང་བྱུང་གི་ཤེས་རབ། སྣང་བ་ཅེར་འཛིན་གྱི་ཤེས་རབ། དྲན་པ་འགག་མེད་
ཀྱི་ཤེས་རབ། སོ་སོར་རྟོགས་པའི་ཤེས་རབ། འཇུག་བྱེད་རྣམ་གསུམ་གྱི་ཤེས་རབ་
དང་ལྔར་ཡོད་ལ། དངོས་ནི་ཤེས་པ་གང་སྐྱེས་ཀྱང་ཡུལ་རྗེས་སུ་མ་འབྲངས་པར་
རང་བྱུང་ཡེ་ཤེས་ཀྱི་ཆ་གསལ་རིག་རྟོག་མེད་གང་ལའང་མི་འཛིན་པ་ཞིག་ཡོད་པ་དེ་
ཡིན་ལ། རིག་པ་རྡོ་རྗེ་ལུ་གུ་རྒྱུད་ཅེས་བྱ་བ་ལྕགས་ཐག་སྦྲེལ་མ་ལྟ་བུའམ་མུ་ཏིག་་་་
བསྟར་ལ་བརྒྱུས་པ་ལྟ་བུ་དབྱིངས་དང་ཐིག་ལེའི་མཐའ་དབུས་བར་མཚམས་རྣམས་
སུ་མི་སྡོད་པར་འགྲོ་བ་ནི་ཤེས་རབ་རང་བྱུང་གི་སྒྲོན་མའི་གདངས་ཡིན་ནོ། །བ་་་
པ་རྒྱང་ཞགས་ཆུའི་སྒྲོན་མ་ནི། གཟུགས་སྣང་འཛིན་བྱེད་དུ་སྐྱེས་པ་གང་ཞིག་ཡེ་་་
ཤེས་ཀྱི་སྣང་བ་མཐོང་བས་འཁྲུལ་སྣང་འགོག་བྱེད་དུ་གནས་པ་འཛིན་བྱེད་ཀྱི་
ལྕགས་ཀྱུ་ལྟར་འཁོར་འདས་ཀྱི་སྣང་བ་གཉིས་ཆར་འཛིན་པ་ཉམས་སུ་བླངས་པས་་་
སངས་རྒྱས་ཀྱི་སྣང་བ་ལ་སྤྱོད་པར་བྱེད་པའོ། །དབྱེ་ན་འབྱུང་བ་འདུས་པའི་རྒྱང་
ཞགས༑ དབང་པོ་འདུས་པའི་རྒྱང་ཞགས། ཡེ་ཤེས་འདུས་པའི་རྒྱང་ཞགས་དང་་་་
གསུམ་ཡོད་ལ། དངོས་ནི། མིག་གི་དབུས་ན་ཡེ་ཤེས་ཀྱི་འོད་རྩ་དབྱིངས་ཐིག་རིག་
པའི་ཡུལ་ཅན་ཡིན་ནོ། །གཉིས་པ་ལ། སྔོན་འགྲོ། དངོས་གཞི། མཐའ་རྟེན་གྱི་མན་
ངག སྣང་བཞིའི་ཚད་དང་བཞི་ལས། དང་པོ་ལ། སྐུ་གསུམ་གྱི་སྣ་འཁྲིད་པར་བྱེད་
པ་འབྱུང་བཞིའི་རྣལ་འབྱོར་ལ་བསླབ་པ་དང་། རིག་པའི་སྣ་འཁྲིད་པར་བྱེད་པ་
འཁོར་འདས་རུ་ཤན་འབྱེད་པའི་སྤྱོད་པ་ལ་བསླབ་པ་དང་། སེམས་ཀྱི་སྣ་འཁྲིད་
པར་བྱེད་པ་ལུས་ངག་སེམས་ཀྱི་སྔོན་འགྲོ་ལ་བསླབ་པ་དང་གསུམ་ལས། དང་པོ་་་
ནི༑ འབྱུང་བཞིའི་སྒྲ་ལ་སེམས་གཏད་ནས་རིག་པའི་ངར་བསྐྱེད་པ་སྟེ། །ཐལ་འགྱུར་
ལས༑ སྐུ་གསུམ་བསླབ་པའི་རིམ་པ་ཉིད། །འབྱུང་བའི་ཡོན་ཏན་གཙོར་བྱས་ཏེ། །
མཆོག་ཏུ་ས་ཆུ་མེ་རླུང་གི །སྒྲ་ལ་བསླབས་པས་ངེས་པར་འགྲུབ། །ཅེས་གསུངས་པ་
རྒྱུད་འགྲེལ།
དང་༑ ༑འདི་ཉིད་ཉམས་སུ་ལེན་ཚུལ་རྒྱས་པ་རྒྱུད་དེ་ཉིད་དང་སྒྲོན་མ་སྣང་བྱེད་
ལས་ཤེས་པར་བྱའོ། །གཉིས་པ་ནི། ཉིན་པར་ལུས་ངག་ཡིད་གསུམ་ལ་དྲན་ཚད་ཀྱི་
བསམ་སྤྱོད་ཐམས་ཅད་དང་དུ་བླངས་ཏེ། མཚན་མོ་ཅི་ཡང་མི་བྱ་བའི་ངང་དུ་རྣལ་དུ་
དབབ་པ་སྟེ། རང་བྱུང་བསྟན་པའི་རྒྱུད་ལས། འདི་ལྟར་ཡང་གསང་དོན་ཉིད་ལ། །
འཇུག་པར་འདོད་པའི་སྐལ་པ་རབ། །སྔོན་དུ་ལུས་ངག་ཡིད་རྣམས་ཀྱི། །མངོན་་་་
པར་ཞེན་པ་བཟློག་ཕྱིར་དུ། །སྔོན་དུ་སྤྱོད་པ་བརྩམ་པར་བྱ། །ཞེས་དང་། །ཐལ་
འགྱུར་ལས། རྣལ་འབྱོར་ལྡན་པས་རྣལ་དབབ་བྱ། །ཞེས་སོ། །གསུམ་པ་ནི། ད་་་་
ཉིད་ལས། ལུས་ཀྱི་སྔོན་དུ་འགྲོ་བ་ཡིས། །སོ་སོར་བྱེད་པའི་རྒྱུ་འགག་པས། །རྡོ་རྗེ་
སྐྱིལ་མོ་ཀྲུང་བྱས་ཏེ། །ལུས་སྦྱང་སེམས་ལ
ས་ལ་ཕན་པའོ། །ངག་ནི་ཧཱུཾ་ཞེས་གནས་་་་་
ལས༑ ༑རྒྱས་བཏབ་པ་དང་རྩལ་སྦྱང་ཉིད། །མཉེན་བཙལ་ལམ་དུ་གཞུག་པ་ཡིས།།
དེ་ལྟར་ངག་སྦྱང་སེམས་ལ་ཕན། །སེམས་ནི་ཐོག་མར་བྱུང་ས་དང་། །བར་དུ་
གནས་དང་ཐ་མར་འགྲོ། །དེ་ལྟར་གསུམ་ལ་བརྟག་དཔྱད་ན། །སེམས་སྦྱང་སེམས་
ཀྱི་གནས་ལུགས་ཤེས། །ཞེས་གསུངས་པ་ལྟར་ཡིན་ནོ། །གཉིས་པ་དངོས་གཞི་ལ།
གནད་རྣམ་པ་དྲུག་གིས་གཞི་གཟུང་བ། རྣལ་འབྱོར་བཞིས་ངེས་པ་རང་ཐོག་ཏུ་
དབབ་པ། ཞར་ལ་ལྟ་སྒོམ་སྤྱོད་པའི་གོལ་ས་བསལ་བ་དང་གསུམ་ལས། དང་པོ་ནི།
ལུས་ཀྱི་གནད་བཞུགས་སྟངས་གསུམ་གང་རུང་ལས་མི་གཡོ་བ། ངག་གི་གནད་སྨྲ་
བ་བཅད་པ། ཡིད་ཀྱི་གནད་དྲན་བསམ་འཕྲོ་འདུ་དང་བྲལ་བ། སྒོའི་གནད་
གཟིགས་སྟངས་གསུམ་གང་རུང་ལས་གཡོ་འགུལ་མེད་པ། ཡུལ་གྱི་གནད་ནམ་
མཁའ་སྤྲིན་བྲལ་ལ་གཏད་པའོ། །རླུང་རིག་གི་གནད་ཁ་ནས་དལ་བར་བྱ་བ་དང་་་་
རིག་པ་ནམ་མཁའི་དཀྱིལ་ལས་གཞན་དུ་མ་གཡེངས་པར་བྱ་བའོ། །གཉིས་པ་ནི།
ལྟ་སྒོམ་སྤྱོད་འབྲས་བཞི་ལས། ལྟ་བ་ནི་རྡོ་རྗེ་ལུ་གུ་རྒྱུད་ཟང་ཐལ་དུ་མཐོང་དུས་ནང་
གི་ཤེས་པ་སྙེམས་བྱེད་དང་བྲལ་བ་ཟང་ཐལ་རིག་པའི་ངར་བསྐྱེད་དེ་ཁྲེགས་ཆོད་ལྟ་
བའི་ངང་དུ་འཇོག་པ་ཡིན་ནོ། །སྒོམ་པ་ནི་ལུ་གུ་རྒྱུད་འགུལ་འཕྲིག་མེད་པར་
དབྱིངས་དང་ཐིག་ལེའི་ར་བར་ཁྲིད་ནས་འཇོག་པ་ཡིན་ནོ། །སྤྱོད་པ་ནི་ལུ་གུ་རྒྱུད་
ཕྱི་
- 137 -
136 -



རྒྱུད་འགྲེལ།
མ་བ་་་་་་་་
ལ་ལྟ་དུས་གཉིས་སྣང་བློའི་ཞེན་པ་ལས་འདས་པར་སྤྱོད་པ་ཡིན་ནོ། །འབྲས་བུ་ནི་་
རེ་དོགས་གང་ཡང་མེད་པརལྷུན་འགྲུབ་རང་ཆས་སུ་རྟོགས་པར་བྱེད་པ་ཡིན་ནོ། །
གསུམ་པ་ནི། ཅང་མེད་སྟོང་པར་བཟུང་ན་ཆད་པར་གོལ། མི་རྟོག་ཧད་པོར་བཟུང་་་
ན་གཟུགས་མེད། སྣང་བ་འོད་གསལ་དགའ་བྲོད་དུ་སོང་ནི་རྟག་པ། གསལ་བ་
རིས་ཆད་བཟུང་ན་གཟུགས་ཁམས། སྟོང་གཟུགས་ལ་དག་གྲོལ་གྱི་དངོས་པོ་མཚན་
མར་བཟུང་ན་གཟུང་འཛིན། དེའི་ངང་ལ་བསྒོམས་ན་འདོད་པར་གོལ་བ་སྟེ། འདི་
དག་ལྟ་བའི་གོལ་ས་ཡིན་ནོ། །དེས་ན་འོད་སྣང་ལ་མཐར་འཛིན་དང་ཞེན་ཆགས་་་་
མེད་པ་གཅེས་སོ། །རྟོག་མེད་ལྟེངས་པོར་སོང་ན་ཞི་གནས་སུ་གོལ་བས་རིག་པ་
གསལ་ངར་བསྐྱེད་པ་གཅེས་སོ། །གསལ་བ་རིས་ཅན་གུད་བཅད་དུ་བསྒོམས་ན་
མཐར་འཛིན་དུ་གོལ་བས་འཛིན་ཆགས་མེད་པ་གཅེས་སོ། །བྱུང་ཚོར་བཀག་ནས་་་
བསྒོམས་ན་སྟོང་ཆད་མུ་མེད་དུ་གོལ་བས་འཆར་བ་མི་དགག་པ་གཅེས་སོ། །དེ་་
གསུམ་ནི་སྒོམ་པའི་གོལ་སའོ། །གང་སྣང་གཞི་གྲོལ་དུ་མ་སོང་བར་སྨྱོན་པ་ལྟ་བུར་
སྤྱད་ན་ལྷ་མིན་དུ་གོལ། ཚིག་ལ་ཞེན་ན་འཇིག་ལྟར་གོལ། མིང་དོན་གྱི་འཛིན་
མེད་ཀྱང་ཞེན་ཡུལ་དུ་སྤྱད་རྒྱུར་བྱུང་ན་ལུང་མ་བསྟན་དུ་གོལ་བས་གཏད་མེད་རིག་
པའི་རང་ས་འཛིན་པ་གཅེས་སོ། །འདི་གསུམ་ནི་སྤྱོད་པའི་གོལ་སའོ། །གསུམ་པ་་
མཐའ་རྟེན་གྱི་མན་ངག་ལ་བཞི་སྟེ། མི་འགུལ་བ་གསུམ་ལ་གཞི་བཅའ་བ། སྡོད་པ་
གསུམ་གྱིས་ཚད་གཟུང་བ། ཐོབ་པ་གསུམ་གྱིས་གཟེར་གདབ་པ། གདེང་བཞི་་་་
གྲོལ་ཚད་བསྟན་པའོ། །དང་པོ་ནི། ལུས་བཞུགས་སྟངས་ལས་མི་འགུལ་བས་་་་
རླུང་ཐད་སོར་གནས་པས་རྟོག་པ་རང་འགག མིག་གཟིགས་སྟངས་ལས་མི་འགུལ་
བས་མངོན་སུམ་ཡིད་ལ་གསལ་བས་ཡིད་དཔྱོད་ཚིག་གི་སྒྲོ་འདོགས་ཆོད། རླུང་
རིག་མི་འགུལ་བས་ཆོས་ཉིད་མ་བུ་འདྲེས་ཏེ་གདོད་མའི་ས་ལ་གནས་པའི་དགོས་པ
ཡོད་དོ། །གཉིས་པ་ནི། ཕྱི་སྣང་བ་སྡོད་པས་རྐྱེན་ངན་གྲོགས་སུ་འཆར། ནང་སྒྱུ་་
ལུས་སྡོད་པས་འཁྲུལ་བའི་བྱ་བ་བྲལ། གསང་བ་རླུང་སེམས་སྡོད་པས་རྣམ་རྟོག་སྐྱེ་
མི་སྲིད་པའོ། །གསུམ་པ་ནི། ཕྱི་སྣང་བ་ལ་དབང་ཐོབ་པས་སྣང་རྐྱེན་ཞིང་ཁམས་སུ་
གྲོལ༑ ནང་ཕུང་པོ་ལ་དབང་ཐོབ་པས་སྒྱུ་ལུས་འོད་གསལ་དུ་གྲོལ། གསང་བ་་
དབྱིངས་རིག་ལ་དབང་ཐོབ་པས་འཁྲུལ་རྟོག་རང་འགག་པའོ། །བཞི་པ་ནི། ཡར་་་་
སངས་རྒྱས་ཐོབ་ཏུ་རེ་བ་དང་། མ་ཐོབ་ཀྱི་དོགས་པ་མེད། མར་འཁོར་བ་ལ་མི་སྐྱེ་་་
བའི་རེ་བ་དང་། སྐྱེ་བའི་དོགས་པ་མེད་པའོ། །དེ་ལྟར་མཐའ་རྟེན་གྱི་མན་ངག་བཞི་
ནི་རིམ་པ་བཞིན་དུ་སྣང་བཞིའི་སྐབས་སུ་གཙོ་ཆེ་བ་རིམ་བཞིན་འབྱུང་བ་ཡིན་ནོ། །
བཞི་པ་སྣང་བ་བཞིའི་ཚད་བཤད་པ་ནི། ཕྱི་རོལ་ནམ་མཁའི་དཀྱིལ་དུ་དབྱིངས་དང་
རིག་པ་ཐིག་ལེ་མངོན་དུ་སྣང་ཞིང་། ནང་དུ་ཀ་དག་རིག་པའི་རང་ངོ་མངོན་སུམ་དུ་
མཐོང་སྟེ་ཐིག་ལེ་སུམ་སྦྲེལ་སྣང་བ་ཚུན་ཆད་ནི་ཆོས་ཉིད་མངོན་སུམ་ཡིན་ནོ། །དེ་་་
ཉིད་ཇེ་བཟང་དུ་སོང་སྟེ་སྣང་བའི་ཉམས་འོད་སྣང་རྩིབས་ཤར་དང་། གྱེན་འགྲེང་་་་
དང་༑ དྲྭ་ཕྱེད་དང་། ཟ་འོག་རིས་སོགས་གོང་ནས་གོང་དུ་འཕེལ་བ་དང་། ཤེས་་་་་
ཉམས་བདེ་གསལ་མི་རྟོག་སོགས་ཀྱི་ཏིང་འཛིན་གོང་དུ་འཕེལ་ཏེ་སྐུར་སྣང་བ་ལ་་་་་
ཐུག་པ་ཚུན་ཆད་ཉམས་གོང་འཕེལ་ཡིན་ནོ། །དེ་ནས་སྣང་བ་རྣམས་སྐུར་སྨིན་ཏེ།
ཕྱེད་སྐུ་དང༌། སྐུ་ཡོངས་རྫོགས། ཡབ་ཡུམ་ཟུང་འབྲེལ། ཚོམ་བུ་རུ་རིམ་གྱིས་སྣང་།
རིག་པ་ཡེ་ཤེས་སུ་རྩལ་རྫོགས་ནས་ཐོད་རྒལ་གྱི་སྣང་བ་ཟད་པའི་མགོ་རྩོམ་པ་ལ་
ཐུག་པ་ཚུན་ཆད་ནི་རིག་པ་ཚད་ཕེབས་ཡིན་ནོ། །ཕྱི་ས་རྡོ་རི་བྲག་གི་སྣང་བ། ནང་་་་
རྣམ་རྟོག་གི་འཕྲོ་འདུ་ཐམས་ཅད་ཆོས་ཉིད་ཀྱི་ཀློང་དུ་ཟད་ཅིང་རང་རྩལ་དག་པའི་
སྣང་བ་རྣམས་ཀྱང་ནང་གསལ་གཞོན་ནུ་བུམ་སྐུའི་དབྱིངས་སུ་བསྡུས་ནས་གདོད་
མའི་གཏན་སྲིད་ཟིན་པ་ནི་ཆོས་ཉིད་ཟད་པའི་སྣང་བ་ཡིན་ནོ། །གསུམ་པ་ཤན་
འབྱེད་ཀྱི་འཕྱོང་དང་སྦྱར་བ་ནི། དོན་དམ་ཞེས་པ་དང་། རང་ངོ་ཤེས་པ་ཞེས་པ་
རིམ་བཞིན་དང་པོས། དོན་དམ་མཐར་ཐུག་གཞི་གནས་ཆོས་སྐུ་དངོས་སུ་བསྟན་་་
ནས་དེའི་འགལ་ཟླ་ཀུན་གཞི་ཤུགས་ལ་བསྟན། གཉིས་པས་རང་ངོ་ཇི་ལྟ་བ་བཞིན་
ཤེས་པ་ཡེ་ཤེས་དངོས་སུ་བསྟན་ནས་དེའི་འགལ་ཟླ་སེམས་ཤུགས་ལ་བསྟན་
ཡིན་ནོ། །དེ་དག་གི་གནད་ཕྱོགས་ཙམ་བཤད་པ་ལ་རྒྱ་ཆེ་བ་ལུང་གི་དོན་བཞིན
གསལ་བར་དགྲོལ་བ། ཟབ་པ་མན་ངག་གི་ཉམས་མྱོང་དང་སྦྱར་ཏེ་གནད་དུ་དྲིལ་
པ་
པ་
%Cg
<
- 139 -
- 138 -



རྒྱུད་འགྲེལ།
བ་དང་གཉིས་ལས། དང་པོ་ལ་ཀུན་གཞི་དང་ཆོས་སྐུའི་ཤན་འབྱེད་བཤད་པ་དང་།
སེམས་དང་ཡེ་ཤེས་ཀྱི་ཤན་འབྱེད་བཤད་པ་གཉིས་ལས། དང་པོ་ལ་ཀུན་གཞི་
བཤད་པ་དང་། ཆོས་སྐུ་བཤད་པ་དང་། དེ་གཉིས་ཀྱི་ཤན་དབྱེ་བ་དང་གསུམ་ལས།
དང་པོ་ལ། ངོ་བོ། ངེས་ཚིག དབྱེ་བ། བྱེད་ལས། སྒྲ་འཇུག་པའི་རྒྱུ་མཚན་དང་ལྔ་
ལས༑ དང་པོ་ནི། སེམས་དང་སེམས་བྱུང་གིས་ཉེ་བར་བསྡུས་པའི་འཁོར་འདས་ཀྱི་
ལས་དང་བག་ཆགས་ཐམས་ཅད་ཀྱི་རྟེན་དུ་གྱུར་པ་མ་རིག་པའི་ས་པ་ལུང་མ་བསྟན་
ཏེ༑ རང་ཤར་ལས། ཀུན་གཞི་རྣམ་རྟོག་འཛིན་པ་ལས། །སྣ་ཚོགས་པ་ཡི་ཤེས་པས་
བསླད༑ ༑ཀུན་གཞི་མ་རིག་དངོས་པོ་ཡིན། །ཞེས་སོ། །གཉིས་པ་ནི། བག་ཆགས་
དུ་མའི་གཞི་ཡིན་པས་ཀུན་གཞི་ཞེས་བྱ་སྟེ། ཐལ་འགྱུར་ལས། ངེས་ཚིག་ཀུན་་་་་
འདུས་པ་ལ། །གཞི་ནི་ཚོགས་ཤིང་སོག་པའོ། །ཞེས་སོ། །གསུམ་པ་དབྱེ་ན། ཡེ་་་
དོན་གྱི་ཀུན་གཞི་འཁོར་བའི་ཆོས་ཀུན་གྱི་དང་པོའི་གཞི་དང་། སྦྱོར་བ་དོན་གྱི་ཀུན་
གཞི་རིགས་དྲུག་སོ་སོ་རུ་སྦྱོར་བྱེད་ལས་དགེ་སྡིག་གི་གཞི་དང་། བག་ཆགས་སྣ་
ཚོགས་པའི་ཀུན་གཞི་སེམས་དང་སེམས་བྱུང་སྣང་བའི་གཞི་དང་། བག་ཆགས་ལུས་
ཀྱི་ཀུན་གཞི་རགས་པ་རྡུལ་དུ་གྲུབ་པའི་ལུས་དང་། དྭངས་པ་འོད་ཀྱི་ལུས་དང་།
ཏིང་འཛིན་ལྟར་སྣང་བའི་ལུས་གསུམ་སྣང་བྱེད་ཀྱི་གཞི་དང་བཞིར་དབྱེར་རུང་སྟེ།
ཐལ་འགྱུར་ལས། དབྱེ་ན་ལུས་དང་སྦྱོར་བ་དང་། །སྣ་ཚོགས་པ་དང་ཡེ་གཞིའོ། །
ཞེས་སོ། །བཞི་པ་ནི། བག་ཆགས་སྔ་ཕྱིའི་རྟེན་བྱེད། ལས་དང་ཉོན་མོངས་པའི་རྒྱུ་
བྱེད་༑ ལུས་དང་ཚོགས་པ་དུ་མའི་འཆར་གཞི་བྱེད། འཁོར་འདས་སོ་སོ་ལ་སྦྱོར་བའི་
ཆ་བྱེད་དེ། མུ་ཏིག་ཕྲེང་བ་ལས། ཀུན་གཞི་ཉིད་ནི་བསགས་པའི་ཕྱིར། །ཞེས་སོ། །
ལྔ་པ་ནི། བག་ཆགས་སྔ་ཕྱིའི་མཚམས་སྦྱོར་བ་དང་། ལས་དང་རྣམ་སྨིན་གྱི་རྟེན་
བྱེད་པས་ན་ཀུན་དང་། དེ་དག་ལྷན་ཅིག་ཏུ་ཚོགས་པའི་གནས་ཡིན་པས་ན་གཞི་
ཞེས་བྱ་སྟེ། ཐལ་འགྱུར་ལས། དེ་ལ་ཀུན་གཞི་རེ་ཞིག་བཤད། །ཆོས་དང་ཆོས་མིན་
ཀུན་གྱི་གཞི། །ཞེས་སོ། །གཉིས་པ་ཆོས་སྐུ་ལ། ངོ་བོ། ངེས་ཚིག དབྱེ་བ། བྱེད་་་་་
ལས༑ སྒྲ་འཇུག་པའི་རྒྱུ་མཚན་དང་ལྔ་ལས། དང་པོ་ནི་འཁོར་འདས་གང་གིའང་་་་
ཕྱོགས་སུ་མ་ལྷུང་བའི་རིག་པ་ནམ་མཁའ་ལྟ་བུ་སྟེ། ཐལ་འགྱུར་ལས། ཆོས་ཀྱི་སྐུ་
ནི་སྤྲོས་བྲལ་ཏེ། །རང་གར་འཛིན་པའི་མཚན་མ་མེད། །ངོ་བོ་སྟོང་གསལ་དབྱེར་་་་
མེད་ལ། །ཞེས་སོ། །གཉིས་པ་ནི། དེ་ཉིད་ལས། ངེས་ཚིག་ཆོས་ནི་ཡང་དག་ལམ།།
སྐུ་ནི་དེ་ལས་གྲུབ་པའོ། །ཞེས་སོ། །གསུམ་པའང་། དེ་ཉིད་ལས། དབྱེ་བ་ཆོས་དང་
ལོངས་སྤྲུལ་སྐུ། །གསུམ་གྱི་དབྱེ་བས་ཁྱད་པར་འཇུག །ཅེས་སོ། །བཞི་པ་ནི། ལྟ་་
སྒོམ་སྤྱོད་འབྲས་ཡོན་ཏན་ཕྲིན་ལས་ཀྱི་རོལ་པས་དྲི་མ་མེད་པར་བྱེད་པ་སྟེ། རང་
ཤར་ལས། འགག་མེད་ཞེན་མེད་ཆགས་པ་མེད། །ཆོས་ཀྱི་སྐུ་ཡི་སྤྱོད་པའོ། །ལྷན་་་་
ནེ་ལྷང་ངེ་གཡེང་བ་མེད། །ཆོས་ཀྱི་སྐུ་ཡི་སྒོམ་པ་ཡིན། །བལྟར་མེད་བལྟས་ཟིན་ལྟ་
བ་རྫོགས། །ཆོས་ཀྱི་སྐུ་ཡི་ལྟ་བ་ཡིན། །བྱས་མེད་བྱུང་མེད་འབྱུང་བ་མེད། །ཆོས་ཀྱི་
སྐུ་ཡི་འབྲས་བུ་ཡིན། །བསྒྲུབ་མེད་བསྒྲུབས་ཟིན་སྒྲུབ་པ་རྫོགས། །ཆོས་ཀྱི་སྐུ་ཡི་ས་
ཕྲིན་ལས་ཡིན། །གཅིག་འབྱུང་གཉིས་འབྱུང་ཐམས་ཅད་འབྱུང་། །ཆོས་ཀྱི་སྐུ་ཡི་
ཡོན་ཏན་ཡིན། །ཞེས་སོ། །ལྔ་པ་ནི། སྟོབས་དང་མི་འཇིགས་པ་དང་མ་འདྲེས་པའི་
ཡོན་ཏན་གྱི་ཆོས་དངོས་པོ་དང་མཚན་མ་མེད་པའི་སྐུ་ལ་རང་ཆས་སུ་རྫོགས་པས་ན་
ཆོས་སྐུ་ཞེས་བྱ་སྟེ། དེ་ཉིད་ལས། མི་འཇིགས་སྟོབས་དང་གསལ་བ་དང་། །བྱ་་་་
ཐམས་ཅད་རྫོགས་པ་ནི། །ཆོས་ཀྱི་སྐུ་ཡི་ངེས་ཚིག་ཡིན། །ཞེས་སོ། །གསུམ་པ་ཤན་
འབྱེད་བཤད་པ་ནི། ཀུན་གཞི་ནི་འཁོར་བའི་རྩ་བ་ཡིན་པས་བག་ཆགས་ཐམས་་་
ཅད་ཀྱི་རྟེན་རྫིང་དང་འདྲ་ལ། ཆོས་ཀྱི་སྐུ་ནི་མྱ་ངན་ལས་འདས་པའི་རྩ་བ་ཡིན་པས་
བག་ཆགས་ཐམས་ཅད་དང་བྲལ་བ་སྟེ། མུ་ཏིག་ཕྲེང་བ་ལས། རྒྱུ་དང་རྐྱེན་བཅས་
ཀུན་གཞི་ལ། །བག་ཆགས་གསོག་ཕྱིར་རྫིང་དང་འདྲ་། །ཆོས་ཀྱི་སྐུ་ནི་བག་ཆགས་
བྲལ༑ ༑ཞེས་སོ། །གཞན་ཡང་ཀུན་གཞི་འཁོར་བའི་གནས་སྐབ་ཀྱི་ཆོས་ལ་ལྟོ་་་་
པའི་རེས་འགའ་བ་ཡིན་ལ། ཆོས་སྐུ་དེ་ལྟར་མ་ཡིན་པར་འདུས་མ་བྱས་པ་དང་།
ཀུན་གཞི་སྤང་བྱ། ཆོས་སྐུ་རྟོགས་བྱ། ཀུན་གཞི་ཆོས་ཅན། ཆོས་སྐུ་ཆོས་ཉིད་ཡིན་་་་
པ་སོགས་ཁྱད་པར་ཤིན་ཏུ་མང་པོ་ཡོད་པས་ཤན་འབྱེད་མ་ཤེས་ན་སྐྱོན་དུ་འགྱུ་
ཏེ༑ ཀློང་དྲུག་པ་ལས། དེའི་ཕྱིར་ན་ཀུན་གཞི་དང་ཆོས་སྐུ་མ་ཕྱེད་ན་གཟུགས་་་་
g@@
• 140 -
- 14t -



གཅིག་ལ་ཐ་དད་དུ་འཛིན་པའི་ཤེས་པ་དང་འདྲ་སྟེ་དོན་སོ་སོར་སྣང་བར་མི་ནུས་་་
སོ༑ ༑ཞེས་སོ། །གཉིས་པ་སེམས་དང་ཡེ་ཤེས་ཀྱི་ཤན་འབྱེད་བཤད་པ་ལ། སེམས་
བཤད་པ། ཡེ་ཤེས་བཤད་པ། དེ་གཉིས་ཤན་འབྱེད་པ་དང་གསུམ་ལས། དང་པོ་་
ལ༑ ངོ་བོ། ངེས་ཚིག དབྱེ་བ། གནས། ལམ། སྒོ། ཡུལ། རྩལ། བྱེད་ལས།
འབྲས་བུ་དང་བཅུ་ལས། དང་པོ་ནི། སྙིང་གི་རིག་གདངས་རླུང་དང་འདྲེས་པས་་་་
འགྲོ་དྲུག་རྣམས་ཀྱི་ཤེས་པ་རང་ག་མ་གཟུང་འཛིན་ཀུན་ཏུ་རྟོག་པས་སྣང་བ་ལ་་་་་་
བདག་ཏུ་འཛིན་པ་དང་བཅས་པ་སྟེ། ཐལ་འགྱུར་ལས། སེམས་ཞེས་བྱ་བ་འཁྲུལ་་་
རྟོག་ལ། །ངོ་བོ་འཇུག་ཅིང་ཁྱབ་པ་ལ། །དྲན་བསམ་རྣམས་ཀྱི་གཞི་མའོ། །ཞེས་སོ།།
གཉིས་པ་ནི། རྟོག་བཅས་ཀྱིས་སྒྲ་དོན་འདྲེས་འཛིན་གྱི་ཚུལ་དུ་ཡུལ་ལ་སེམས་པ་་་
དང་༑ རྟོག་མེད་ཀྱིས་འཛིན་པ་རགས་པ་གང་ཡང་མེད་ཀྱང་ཡུལ་དེར་སེམས་་་་་
འཇོག་པས་ན་སེམས་ཞེས་བྱ་སྟེ། དེ་ཉིད་ལས། ངེས་ཚིག་བསམ་པའི་དྲན་ཡུལ་
བསྐྱེད༑ ༑གང་ལ་སེམས་དང་གང་གིས་སེམས། །གང་སེམས་པ་དང་གང་ཕྱིར་་་
སེམས༑ ༑ཞེས་སོ། །གསུམ་པ་ནི། འཁྲུལ་རྟོག་རགས་པས་མ་བསྐྱེད་པ། བསམ་
གཏན་དང་གཟུགས་མེད་ཀྱི་ཏིང་འཛིན་དག་པ་བ་དང་། འདོད་པའི་ཞི་གནས་དག་
པ་བ་དང་། བསམ་གཟུགས་ཀྱི་རོ་མྱོང་མཚུངས་ལྡན་དང་འདོད་སེམས་རགས་པ་མ་
དག་པ་དང་། གཉིས་སུ་དབྱེ་རུང་སྟེ། དེ་ཉིད་ལས། དབྱེ་བ་དག་དང་མ་དག་པའོ།།
ཞེས་སོ། །བཞི་པ་ནི། གློ་བ་ན་རྩ་གྲོ་སོག་གི་སྦུ་གུ་ཙམ་རླུང་གིས་གང་བ་ལས་
དབུགས་ཐམས་ཅད་མཆེད་པའི་རྟེན་བྱེད་པ་སྙིང་ག་དང་འབྲེལ་བ་ན་གནས་ཏེ།
གསེར་ཕྲེང་ལས། གནས་ནི་རླུང་ཅན་དྲུང་ན་གནས། །ཞེས་སོ། །ལྔ་པ་ནི། གློ་བ
ནས་རྩ་འདབ་སོ་སོར་གྱེས་ཏེ་ཁ་སྣ་དང་དབང་པོའི་སྒོ་སོ་སོར་ཟུག་པའི་རྩ་ལ་རྒྱུ་སྟེ།
རྡོ་རྗེ་སེམས་དཔའ་སྙིང་གི་མེ་ལོང་ལས། དེ་རྣམས་ལམ་གང་ལས་བྱུང་ཞེ་ན་གློ་བ་་
དང་སྙིང་དུ་འབྲེལ་བའི་བར་ན་སྲོག་རྩ་དམར་པོ་ཞེས་བྱ་བ་སོག་སྦུབས་ཙམ་གྱི་ནང་
དུ་ཡར་རྒྱུ་སྟེ། དེ་ཡང་སྒལ་ཚིགས་ཀྱི་འདབས་ན་ཡར་རྒྱུའོ། །དེ་ཡང་རྩེའུ་ཆུང་
གཡོན་པ་དང་འབྲེལ་ལོ། དེ་ནས་དབུགས་ཀྱི་རྟ་ལ་ཞོན་ནས་རྒྱུའོ། །དེ་ཡང་ཁ་དང་
ཉི gg
རྒྱུད་འགྲེལ།
སྣ་ནས་རྒྱུའོ། །ཞེས་སོ། དྲུག་པ་ནི། དབང་པོ་སོ་སོ་དང་གཙོ་བོར་ཁ་དང་སྣ་སྟེ།
རང་ཤར་ལས། སྒོ་ནི་ཁ་དང་སྣ་ནས་འབྱུང་། །ཞེས་སོ། །བདུན་པ་ནི། གཟུགས་ལ་
སོགས་པའི་ཡུལ་དྲུག་འཛིན་པ་སྟེ། མུ་ཏིག་ཕྲེང་བ་ལས། གཟུང་བ་ཡུལ་ལ་འཛིན་
པ་སེམས། །དེ་ཕྱིར་འཁོར་བའི་ཆོས་ཉིད་དོ། །ཞེས་སོ། །བརྒྱད་པ་ནི། གཟུང་
འཛིན་དང་དགག་སྒྲུབ་ཏུ་ཞེན་པ་ཐམས་ཅད་དེ། ཇི་སྐད་དུ། སེམས་དང་སེམས་་
བྱུང་ཁམས་གསུམ་པའི། །སྒྲོ་བཏགས་རྣམ་པ་ཅན་རྟོག་ཡིན། །ཞེས་སོ། །དགུ་པ་་་
བག་ཆགས་སྣ་ཚོགས་སྡུད་པར་བྱེད་པ་སྟེ། སེང་གེ་རྩལ་རྫོགས་ལས། སེམས་
ཀྱིས་སྣ་ཚོགས་བག་ཆགས་སྡུད་པར་བྱེད། །ཅེས་སོ། །བཅུ་པ་ནི། འཁོར་བའི་་་་
འཁྲུལ་སྣང་ཐམས་ཅད་སྐྱེད་པར་བྱེད་པ་སྟེ། མུ་ཏིག་ཕྲེང་བ་ལས། སེམས་ནི་འདུས་
ཚོགས་འབྱུང་བའི་ཕྱིར། །དྲི་མ་ཉིད་དང་ཡང་སྦགས་པ། །ཞེས་སོ། །གཉིས་པ་ཡེ་་་
ཤེས་བཤད་པ་ལ། ངོ་བོ། ངེས་ཚིག དབྱེ་བ། གནས། ལམ། སྒོ། སྣང་བ། རྩལ།
བྱེད་ལས། འབྲས་བུ་དང་བཅུ་ལས། དང་པོ་ནི། སྟོང་གསལ་དབྱེར་མེད་པའི་རིག་
པ་བདེ་གཤེགས་སྙིང་པོ་སྟེ། ཐལ་འགྱུར་ལས། ཡེ་ཤེས་རྟོག་པ་མ་ཡིན་ཏེ། །ངོ་བོ་
རང་གསལ་སྙིང་པོའི་དོན། །ཞེས་སོ། ། གཉིས་པ་ནི། ཡེ་ནས་གནས་པའི་ཤེས་པ་
དམ་པ་ཡིན་པས་ཡེ་ཤེས་ཏེ། དེ་ཉིད་ལས། ངེས་ཚིག་ཡེ་ནས་གནས་པའི་དོན། །ད་
ལྟ་ཤེས་པས་ཡེ་ཤེས་སོ། །ཞེས་སོ། །གསུམ་པ་ནི། གཞི་གནས་ཀྱི་ཡེ་ཤེས་ངོ་བོ་་་
རང་བཞིན་ཐུགས་རྗེ་གསུམ། མཚན་ཉིད་འཛིན་པའི་ཡེ་ཤེས་ཆོས་དབྱིངས་ཡེ་ཤེས་
སོགས་ལྔ། ཡུལ་ལ་ཁྱབ་པའི་ཡེ་ཤེས་ཇི་ལྟ་ཇི་སྙེད་མཁྱེན་པ་གཉིས་ཡོད་དེ། ་་་་
ཏིག་ཕྲེང་བ་ལས། ཡེ་ཤེས་ཉིད་ནི་འདི་ལྟ་སྟེ། །གཞི་གནས་དག་པའི་ཡེ་ཤེས་དང་།།
མཚན་ཉིད་འཛིན་དང་ཡུལ་ཁྱབ་བོ། །ཞེས་སོ། ། བཞི་པ་ནི། ཙིཏྟ་རིན་པོ་ཆེ་ན་
གནས་ཏེ། རྡོ་རྗེ་སེམས་དཔའ་སྙིང་གི་མེ་ལོང་ལས། གནས་ནི་སྙིང་གི་དཀྱིལ་ན་
ཀུན་ཏུ་བཟང་པོ་གའུ་ཁ་སྦྱར་གྱི་དགོངས་པ་ཞེས་བྱ་སྟེ། དཔེར་ན་བསེའི་གའུ་ཁ་
སྦྱར་བ་བཞིན་དུ་གནས་པའི་ནང་ན་འོད་ཁ་དོག་ལྔའི་དཀྱིལ་ན་ཞི་བའི་སྐུ་ཡུངས་་་་་
འབྲུ་ཙམ་འོད་ཁྱིམ་གྱི་ཚུལ་དུ་གནས་སོ། །དེ་ནི་རིག་པའི་གནས་སོ། །དཔེར་ན་་་་་
g@g
- 143 -
- 142 -



རྒྱུད་འགྲེལ།
：
...
བུམ་པའི་སྐུ་ལྟ་བུའོ། །ཞེས་སོ། །ལྔ་པ་ནི། རོ་མ། རྐྱང་མ། ཀུན་འདར་མ། ཤེལ་་
བུག་ཅན་བཞི་དང་། ཁྱད་པར་སྙིང་ནས་མིག་ཏུ་འབྲེལ་བའི་རྩ་ཀ་ཏི་ཤེལ་གྱི་སྦུ་གུ་་
ཅན་ཏེ། གསེར་ཕྲེང་ལས། རིན་ཆེན་རྒྱ་མཚོ་འབྲེལ་བའི་རྩ། །དཀར་འཇམ་ཁོག་པ་
སྟོང་པ་ནི། །ཐིག་ལེ་ཁྲག་གིས་མ་གོས་པ། །ཡེ་ཤེས་ཆེན་པོ་དེ་ནས་རྒྱུ། །ཞེས་སོ།།
དྲུག་པ་ནི། མིག་གཉིས་ཏེ། ཐལ་འགྱུར་ལས། རྒྱང་ཞགས་ཆུ་ཡི་སྒྲོན་མ་ནི། །ཡེ་
ཤེས་འཆར་པའི་སྒོ་རུ་བསྟན། །ཅེས་སོ། །བདུན་པ་ནི། དབྱིངས་རྣམ་པར་དག་པ་
དང་ཐིག་ལེ་སྟོང་པའི་སྒྲོན་མ་གཉིས་ཡིན་ཏེ། སེང་གེ་རྩལ་རྫོགས་ལས། འཛིན་་
ཆགས་མེད་པའི་རང་སྣང་ནམ་མཁའ་ལ། །ཞེ་འདོད་མེད་པའི་སྒྲོན་མ་རྣམ་གཉིས་་
གསལ༑ ༑ཞེས་སོ། །བརྒྱད་པ་ནི། ཀླད་པ་དུང་ཁང་ན་སྙིང་གའི་ཞི་བའི་རྩལ་འོད་
དང་ཁྲོ་བོའི་རྣམ་པར་གནས་ཏེ། རྡོ་རྗེ་སེམས་དཔའ་སྙིང་གི་མེ་ལོང་ལས། དེ་ལས་
བྱུང་བའི་ཡེ་ཤེས་ཀྱི་གནས་ནི་ཀླད་པ་དུང་ཁང་ན་གནས་སོ། །དེ་ཡང་ཁྲོ་བོའི་སྐུ་་
ཉུངས་འབྲུ་ཙམ་ལ་སྤྱན་ཕུལ་ཐག་ཙམ་དུ་བཞུགས་སོ། །འོད་དང་འོད་ཟེར་གྱི་ཚུལ་
དུ་གནས་སོ། །ཞེས་སོ། །དགུ་པ་ནི། རྣམ་རྟོག་བག་ཆགས་ཐམས་ཅད་སྲེག་པར
བྱེད་པ་སྟེ། མུ་ཏིག་ཕྲེང་བ་ལས། རྣམ་པར་རྟོག་པ་ཀུན་སྲེག་སྟེ། །ཡེ་ཤེས་ཉིད་་་
མེ་བཞིན་ཟ། །ནམ་མཁའ་ཉིད་དང་མཚུངས་པ་ཡིན། །སྟོང་གསལ་རིག་བཅས་ཉིད་
ཡིན་ནོ། །ཞེས་སོ། །བཅུ་པ་ནི། དབྱིངས་དང་ཡེ་ཤེས་འདུ་འབྲལ་མེད་པ་མཐར་
ཐུག་ཆོས་ཀྱི་སྐུ་འཐོབ་པར་བྱེད་པ་སྟེ། ངོ་སྤྱད་སྤྲུས་པ་ལས། གཞི་ཉིད་འབྲས་་་་
སྨིན་བྱེད་ཤེས་རབ་སྟེ། །ཤེས་རབ་སྐུ་རུ་སྨིན་པ་ཡིས། །ངོ་བོ་ཉིད་ཀྱི་ཆོས་སྐུ་དེ། །
ཡེ་ཤེས་ཆོས་ཀྱི་སྐུ་རུ་སྨིན། །ཞེས་སོ། །གསུམ་པ་ཤན་འབྱེད་པ་ནི། སེམས་ནི་ཀུན་
གཞི་ལ་བརྟེན་པ་དང་། ཡེ་ཤེས་ཆོས་སྐུ་ལ་བརྟེན། སེམས་འཛིན་པ་དང་བཅས་པ་
དང་༑ དྲི་མའམ་ཟག་པ་དང་བཅས་པ་དང་། གཟུང་འཛིན་དང་བཅས་པ་དང་།
ཤེས་ནི་དེ་ལྟ་མ་ཡིན་པ་དང་། སེམས་སྤང་བྱ། ཡེ་ཤེས་བླང་བྱ། སེམས་འཁོར་བའི་
ཆོས༑ ཡེ་ཤེས་མྱང་འདས་ཀྱི་ཆོས་ཡིན་པ་དང་། སེམས་རྟོག་བཅས། ཡེ་ཤེས་རྟོག་
མེད་ཡིན་པ་སོགས་ཁྱད་པར་མང་དུ་ཡོད་པས་ཤན་འབྱེད་པ་ཤིན་ཏུ་གལ་ཆེ་སྟེ།
gg
ཀུན་ཏུ་བཟང་པོ་ཐུགས་ཀྱི་མེ་ལོང་ལས། སྣང་བ་ཆོས་སྐུར་འདོད་པ་ང་ལ་སྒྲིབ་པ་་
ཡིན །ཅིར་སྣང་སེམས་སུ་འདོད་པ་ང་ལ་སྒྲིབ་པ་ཡིན། །ཡེ་ཤེས་སེམས་སུ་འདོད་
པ་ང་ལ་སྒྲིབ་པ་ཡིན། །ཞེས་སོ། །གཉིས་པ་མན་ངག་གིས་བཤད་ན། རང་སེམས་
ཅིར་ཡང་མི་བསམ་པར་བཞག་དུས་ལྷག་མཐོང་མ་སྐྱེས་་པའི་ཧད་དེ་ཐོམ་མེ་བ་ནི་་
ཀུན་གཞི་ཡིན་ལ་གཉིད་མཐུག་དང་བརྒྱལ་བ་སོགས་ནི་འདིའི་བྱེ་བྲག་ཡིན། འཛིན་
རྟོག་རགས་པ་གང་ཡང་མ་སྐྱེས་ཀྱང་ཤེས་པ་ལ་འཐིབ་ཉམས་མེད་པའི་གསལ་་་་་
ནི༑ ཀུན་གཞིའི་རྣམ་ཤེས་མངོན་དུ་གྱུར་པ་ཡིན། གཟུང་འཛིན་གྱི་རྣམ་རྟོག་གང་
ཡང་མེད་བཞིན་རང་གི་རང་བཞིན་ལ་ཁོ་ཐག་ནང་ནས་ཆོད་པ་གསལ་སྟོང་ཟུང་དུ་
འཇུག་པའི་ངང་མངོན་དུ་གྱུར་པ་ནི་ཆོས་སྐུ་ཡིན་ནོ། །ཤེས་པ་ཡུལ་གྱི་རྗེས་སུ་ཁ་་
ཡན་དུ་ཤོར་ཏེ་རང་ངོ་མ་ཤེས་པ་ནི་སེམས་ཡིན། རྟོག་ཚོགས་གང་སྐྱེས་ཀྱི་གནས་་་་
ལུགས་མངོན་དུ་མཐོང་ནས་བག་ཆགས་གསོག་ལོང་མེད་པར་རིག་པའི་ཀློང་དུ་
གྲོལ་བ་ཡེ་ཤེས་ཡིན་ནོ། ། དེ་ཡང་ཤེས་པ་འགགས་སོང་བའི་ཆ་ཙམ་ལ་གྲོལ་་་་་
ཞེས་མི་བྱ་སྟེ། ཤེས་པའི་རང་གཤིས་ཡེ་སྟོང་རྩ་བ་དང་བྲལ་བ་ལ་ཁོ་ཐག་གཏིང་
ནས་ཆོད་པ་ནི་གྲོལ་བ་ཞེས་བྱའོ། །དེ་ལྟར་སེམ
སེམས་གནས་ཐོག་ནས་ཀུན་གཞི་དང་་་་
ཆོས་སྐུ་ཤན་འབྱེད་དགོས་ལ། འཕྲོ་ཐོག་ནས་སེམས་དང་ཡེ་ཤེས་ཀྱི་ཤན་དབྱེ་བར་
བྱའོ༑ ༑འདི་ནི་ཡང་གསང་སྙིང་ཐིག་གི་ཟབ་གནད་མཐར་ཐུག་པ་བརྒྱུད་གསུམ་བླ་
མའི་ཐུགས་བཅུད་མ་ནོར་བ་ཡིན་པས་སྙིང་གི་དཀྱིལ་དུ་སྦས་རྒྱ། གུ་ཧྱ། རྫོགས་་་་
ཆེན་གྱི་རྒྱུད་ལུང་རྣམས་སུ་ཤན་འབྱེད་ཀྱི་དབྱེ་བསྡུ་མང་པོ་གསུངས་ཀྱང་འདི་
གཉིས་ལས་མང་མི་དགོས་ཉུང་ན་མི་འདུ་བ་ཡིན་པས་འདི་གཉིས་ཁོ་ན་ལ་ཞུན་ཐར་
ཆོད་པར་བྱའོ། །ཚིག་རྐང་བཞི་པའི་དོན་གཏན་ལ་དབབ་པ་ལ། སྐུ་གསུམ་མཉམ་་་
པ་ཉིད་ཀྱི་ངོ་བོ་ངོས་གཟུང་བ། རང་རྫོགས་ཡེ་ཤེས་ཆེན་པོའི་རང་བཞིན་གཏན་ལ་
དབབ་པ། གཞི་གནས་དོན་གྱི་ཡེ་ཤེས་ལ་ཕྱག་འཚལ་བས་མཇུག་བསྡུ་བ་དང་
གསུམ་ལས། དང་པོ་ལ། ཆོས་སྐུ་བཤད་པ། ལོངས་སྐུ་བཤད་པ། སྤྲུལ་སྐུ་བཤད་
པ་དང་གསུམ་ལས། དང་པོ་ལ། ངོ་བོ། ངེས་ཚིག དབྱེ་བ་དང་གསུམ་ལས། དང་་་
©
ཡོ་
©
• 144 -
- 145 -



ས
རྒྱུད་འགྲེལ།
པོ་ནི། གོང་དུ་བཤད་པའི་ལམ་ཟབ་མོ་ཉམས་སུ་བླངས་པོས་དབྱིངས་ལ་སྒྲིབ་བྱེད་
དྲི་མ་གློ་བུར་བའི་ཆ་དག་ནས་རིག་པའི་ངོ་བོ་ཡེ་ནས་གསལ་སྟོང་ཟུང་འཇུག་ཏུ་
གནས་པའི་ཆ་མངོན་དུ་གྱུར་ནས་དག་པ་གཉིས་ལྡན་སྤྲོས་པའི་མཐའ་ཐམས་ཅད་
དང་བྲལ་ཞིང་གཏིང་གསལ་འཆར་གཞིའི་ཡེ་ཤེས་ཉིད་དུ་གནས་པ་ཆོས་སྐུའི་ངོ་བོ་
ཡིན་ནོ། །གཉིས་པ་ནི། མཐར་ཐུག་གི་གཉེར་བྱ་སྟོང་གསལ་ཀ་དག་གི་ཆོས་ཡིན་་་
པ་དང་། སྐུ་དང་ཡེ་ཤེས་ཐམས་ཅད་ཀྱི་འཆར་གཞིའི་ལུས་སམ་དབྱིངས་ཡིན་པས་་་
ན་སྐུ་ཞེས་བྱའོ། གསུམ་པ་ནི། ཆོས་སྐུའི་ཆོས་སྐུའི་གནས་སྐབས་ན་གནས་བསམ་
ངོ་ལས་འདས་པ། སྟོན་པ་མི་གཡོ་བ་ཆེན་པོ། འཁོར་སྣ་ཚོགས་རང་བཞིན་
གཉིས་པ། བསྟན་པ་བརྗོད་དུ་མེད་པའི་རང་བཞིན། དུས་གང་དུའང་འགྱུར་བ་མེད་
པའི་ཆོས་ཉིད་དོ། །ཆོས་སྐུའི་ལོངས་སྐུའི་གནས་སྐབས་ན། གནས་དྲན་པ་ཡིད་ཀྱི་་
རྟོག་པ་ཆོད་པ་རྡུལ་བྲལ་དྲི་མ་མེད་པ། སྟོན་པ་སེམས་དང་སེམས་བྱུང་མེད་པ།
འཁོར་སྟོང་པ་རང་སྣང་གི་བྱེད་པ་ཅན། བསྟན་པ་དམིགས་པ་ཡོངས་སུ་དག་པ།
དུས་སྤྲོས་མེད་རང་གསལ་གྱི་དུས་སོ། །ཆོས་སྐུའི་སྤྲུལ་སྐུའི་གནས་སྐབས་ན།
གནས་སྟོང་ཉིད་གང་དུའང་རྒྱ་མ་ཆད་པ་ཐམས་ཅད་ཀྱི་འཆར་གཞིར་གནས་པ།
སྟོན་པ་མི་འགག་པ་རང་གསལ་བ། འཁོར་རིས་མེད་ཀྱི་སྐུ་གསུམ་རང་ལ་གྲུབ་པ།
བསྟན་པ་རང་བཞིན་མ་བཅོས་པ། དུས་སྙིང་པོ་མངོན་པར་སྣང་བའོ། །གཉིས་པ་་་
ལ༑ ངོ་བོ། ངེས་ཚིག དབྱེ་བ་དང་གསུམ་ལས། དང་པོ་ནི། ཆོས་སྐུའི་རང་བཞིན་་་
ཕྱི་གསལ་དུ་སྣང་བ་ལྷུན་གྲུབ་ཡེ་ཤེས་ཀྱི་སྐུ་སྣང་ལ་རང་བཞིན་མེད་པ་མཚན་
དཔེའི་རྒྱན་གྱིས་སྤྲས་ཤིང་དག་པའི་འཁོར་ལ་སྣང་བ་ངེས་པ་ལྔ་ལྡན་གྱི་བདག་ཉིད་
དུ་བཞུགས་པའོ། །གཉིས་པ་ནི། རང་ཤར་ལས། གསལ་ལ་མ་འདྲེས་ཀུན་ལ་ཁྱབ་
པས་ལོངས། །སྣང་བ་ལྔ་ཉིད་མཚན་མ་མེད་པས་སྤྱོད། །དམིགས་མེད་དོན་ལ་ཅིག་
ཆར་སྣང་བས་རྫོགས། །སྟོང་ཉིད་མ་འགགས་སོ་སོར་སྣང་བ་ལ། སྣང་བ་སོ་སོའི་
མཚན་ཉིད་འཛིན་པས་སྐུ། །ཞེས་སོ། །གསུམ་པ་ནི། ལོངས་སྐུའི་ཆོས་སྐུའི་གནས་
སྐབས་ན། གནས་རྣམ་དག་སྟུག་པོ་བཀོད་པ། སྟོན་པ་རྣམ་སྣང་གངས་ཆེན་མཚོ།
g
འཁོར་ཉིད་ལས་མི་གཞན་པ། བསྟན་པ་རང་བྱུང་གི་ཡེ་ཤེས་རང་སྣང་བ། དུས་་་་་
རྟོགས་པ་མངོན་དུ་གྱུར་པའོ། །ལོངས་སྐུའི་ལོང་སྐུའི་གནས་སྐབས་ན། གནས་འོག་
མིན་སྟུག་པོ་བཀོད་པ། སྟོན་པ་རིགས་ལྔའི་སངས་རྒྱས། འཁོར་སོ་སོའི་རིགས་་་་་
ཅན་༑ བསྟན་པ་མཁྱེན་པའི་ཡེ་ཤེས་ལྔ། དུས་སྣང་བ་འདུ་བ་མཆེད་པའོ། །ལོངས་
སྐུའི་སྤྲུལ་སྐུའི་གནས་སྐབས་ན། གནས་བདེ་ཆེན་ལྕང་ལོ་ཅན། སྟོན་པ་ཕྱག་ན་རྡོ་་
རྗེ༑ འཁོར་རང་སྣང་བའི་སངས་རྒྱས། དུས་རིག་པ་རང་སྣང་བའི་དུས། ཆོས་ཡང་
ཟབ་རིག་པའི་ཡེ་ཤེས་སོ།། གསུམ་པ་སྤྲུལ་སྐུ་ལ། ངོ་བོ། ངེས་ཚིག དབྱེ་བ་དང་་་་
གསུམ་ལས། དང་པོ་ནི། ལོངས་སྤྱོད་རྫོགས་སྐུའི་རང་བཞིན་གྱི་རྩལ་གདུལ་བྱ་
ཐུན་མོང་བའི་ངོར་འདུལ་བྱེད་སོ་སོར་སྣང་བ་ཡིན་ལ། གཉིས་པ་ནི། རང་ཤར་་
ལས༑ ཀྱེ་གསང་བའི་བདག་པོ་སྤྲུལ་སྐུའི་ངེས་ཚིག་ནི། འདི་རྣམས་ཡིན་པར་ཤེས་་
པར་གྱིས་ཤིག འཇིག་རྟེན་གྱི་ཁམས་ཀྱི་སེམས་ཅན་རྣམས་ལ་མཐུན་པར་སྣང་བའི་
ཕྱིར་ནའང་སྤྲུལ་པའི་སྐུའོ། །དོན་བྱེད་པའི་ཕྱིར་ནའང་སྤྲུལ་པའི་སྐུའོ། །བྱ་་་
ཐམས་ཅད་བྱེད་པའི་ཕྱིར་ནའང་སྤྲུལ་པའི་སྐུའོ། །སེམས་ཅན་གྲངས་ལས་འདས་པ་
རྣམས་སྒྲོལ་པའི་ཕྱིར་ནའང་སྤྲུལ་པའི་སྐུའོ། །ཞིང་ཁམས་གཅིག་ཏུ་ཡུན་ཐུང་བའི་ས་
ཕྱིར་ནའང་སྤྲུལ་པའི་སྐུའོ། །ཐུགས་རྗེ་ཕྱོགས་མེད་དུ་འཆར་བའི་ཕྱིར་ན་སྤྲུལ་པའི་་
སྐུའོ༑ ༑ཞེས་སོ། །གསུམ་པ་ནི། སྤྲུལ་སྐུའི་ཆོས་སྐུའི་དུས་ན། གནས་མེ་ཏོག་པདྨ་ཁ་
སྟོང་དང་ལྡན་པ། སྟོན་པ་རྡོ་རྗེ་འཆང་ཆེན་པོ། འཁོར་སྐྱེ་བ་བཞིས་བསྡུས་པའི་འགྲོ་
བ༑ བསྟན་པ་སྡེ་སྣོད་ཀུན་གྱི་རྩ་བ་སྒྲ་ཐལ་འགྱུར། དུས་ཚེ་ལོ་དཔག་ཏུ་མེད་པ་ཐུབ་
པའི་དུས་སོ། །སྤྲུལ་སྐུའི་ལོངས་སྐུའི་དུས་ན། གནས་སྟོང་གསུམ་འཇིག་རྟེན་གྱི་
ཁམས་༑ སྟོན་པ་རྡོ་རྗེ་སེམས་དཔའ། འཁོར་ས་བརྒྱད་པའི་སེམས་དཔའ་ལ་སོགས་
པ༑ བསྟན་པ་ངེས་པ་དོན་གྱི་ཐེག་པ། དུས་ངེས་པ་མེད་པའོ། །སྤྲུལ་སྐུའི་སྤྲུལ་སྐུའི་
དུས་ན། གནས་བྱ་རྒོད་ཕུང་པོ་ལ་སོགས་པ། སྟོན་པ་ཤཱཀྱ་ཐུབ་པ། འཁོར་ལྷ་དང་་་
མི་ལ་སོགས་པ། བསྟན་པ་རྒྱུ་འབྲས་ཀྱི་ཐེག་པ་སྣ་ཚོགས། དུས་ངེས་པ་ཆེན་པོ་སྐྱེ་་
དགུ་རྣམས་ཀྱི་ཐེ་ཚོམ་གཅོད་པའི་དུས་སོ། །དབྱེ་སྒོ་གཞན་བྱ་བ་རྫོགས་པའི་སྤྲུལ་་་་
?cgg
བ 146 -
- 147 -



རྒྱུད་འགྲེལ།
- .
་
t
སྐུ་ལུས་མ་གྲོལ་ཡང་སེམས་ཆོས་སྐུར་སྨིན་ནས་འགྲོ་བའི་དོན་བྱེད་པ་དང་། བྱ་་་་
བྱེད་པའི་སྤྲུལ་སྐུ་བཟོ་སྤྲུལ་སྐུ། སྐྱེ་བ་སྤྲུ་སྐུ། སྣ་ཚོགས་སྤྲུལ་སྐུ། བྱང་ཆུབ་ཆེན་པོ་་
སྟེ་བཞིར་ཡང་དབྱེར་རུང་ངོ༌། །གཉིས་པ་ཡེ་ཤེས་བཤད་པ་ལ། ཆོས་སྐུའི་ཡེ་ཤེས།
ལོངས་སྐུའི་ཡེ་ཤེས། སྤྲུལ་སྐུའི་ཡེ་ཤེས་དང་གསུམ་ལས། དང་པོ་ནི། ངོ་བོ་ཀ་དག་
གི་ཡེ་ཤེས་སྟོང་ཆ་སྤྲོས་པ་དང་བྲལ་བའི་དབྱིངས་ཐིག་ལེ་ཉག་གཅིག རང་བཞིན་་་
ལྷུན་གྲུབ་ཀྱི་ཡེ་ཤེས་གསལ་ཆ་ཡོན་ཏན་གྱི་གཞི་མར་གྱུར་པ། ཐུགས་རྗེ་ཀུན་ཁྱབ་་
ཀྱི་ཡེ་ཤེས་འཆར་ཚུལ་མ་འགགས་པའི་སྒོར་གནས་པའི་གཟུགས་སྐུ་ཡེ་ཤེས་དང་
བཅོས་པའི་དྭངས་འབྱེད་པ་ཡིན་ནོ། །གཉིས་པ་སྟོང་གསལ་དབྱེར་མེད་པ་རིག་་་་་
པའི་འབྱུང་གནས་སུ་གྱུར་པའི་ཆ་ཆོས་དབྱིངས་ཡེ་ཤེས། མེ་ལོང་དག་པའི་དཀྱིལ
དུ་གཟུགས་བརྙན་སྣ་ཚོགས་འཆར་བ་བཞིན་ཡེ་ཤེས་ཀྱི་སྣང་བ་རྣམས་འགོག་མེད་
དུ་གསལ་བའི་ཆ་མེ་ལོང་ཡེ་ཤེས། འཁོར་འདས་གཉིས་སྣང་ཚུལ་སྐུ་དང་ཡེ་ཤེས་་་་
ཡིན་པར་མཉམ་པ་དང་། སྟོང་པ་སྐྱེ་འགག་དང་བྲལ་བར་མཉམ་པ་དང་། དབྱེར་་་་
མེད་ཟུང་དུ་འཇུག་པར་མཉམ་པར་གཟིགས་པའི་ཆ་མཉམ་ཉིད་ཡེ་ཤེས། ཤེས་་་་
ཐམས་ཅད་གཟུང་འཛིན་དང་བྲལ་བར་རྩོལ་བ་མེད་བཞིན་སོ་སོར་རིག་པའི་ཆ་
སོར་རྟོགས་ཡེ་ཤེས། བྱ་བ་དང་འབད་རྩོལ་མེད་བཞིན་ཆོས་ཀུན་ཡེ་གྲོལ་ཆེན་པོའི་
དོན་རྟོགས་པའི་ཆ་བྱ་གྲུབ་ཡེ་ཤེས་སོ། །གསུམ་པ་ནི། གནས་ལུགས་ཕྱིན་ཅི་མ་
ལོག་པར་མཁྱེན་པ་ཇི་ལྟ་མཁྱེན་པའི་ཡེ་ཤེས། སྣང་ཚུལ་རྒྱུ་འབྲས་ཐམས་ཅད་མ་་་་
འདྲེས་པར་མཁྱེན་པ་ཇི་སྙེད་མཁྱེན་པ་དང་གཉིས་ཡོད་དོ། །དེ་ལྟར་ལམ་ཟབ་མོ་་་
ཉམས་སུ་བླངས་པའི་ལག་རྗེས་ལ་སྐུ་དང་ཡེ་ཤེས་རྒྱ་མཚོའི་བདག་ཉིད་འབྲས་བུའི་
གོ་འཕང་མངོན་དུ་བྱེད་པ་ཡིན་ནོ། །གསུམ་པ་ཕྱག་འཚལ་བ་ནི། ཕྱག་འཚལ་བའི་
ཡུལ་ནི་ཐེག་པ་རྒྱ་མཚོའི་སྐྱེལ་སོ་མཐར་ཐུག་རང་བྱུང་རྫོགས་པ་ཆེན་པོའི་ཡེ་ཤེས་
ཡིན་ལ། ཕྱག་འཚལ་བའི་ཚུལ་ནི། དེ་ལྟ་བུའི་གཞི་མངོན་སུམ་དུ་རྟོགས་ནས་སྤང་་་
བླང་བྱ་རྩོལ་དང་བྲལ་བའི་ཚུལ་གྱིས་འབྲས་བུའི་ས་ལ་བགྲོད་པ་ནི་རབ་ལྟ་བ་་་་
མཇལ་བའི་ཕྱག་ཡིན་ལ། གཞི་རང་བྱུང་གི་ཡེ་ཤེས་མངོན་དུ་གྱུར་པའི་ཆེད་དུ་ལམ་
gs
ཟབ་མོ་ཉམས་སུ་ལེན་པ་ནི། འབྲིང་སྒོམ་པ་གོམས་པའི་ཕྱག་ཡིན་ལ། དེ་ལྟ་བུའི་ཡ་
གཞི་ལམ་འབྲས་བུའི་ཆོས་ཚུལ་རྨད་དུ་བྱུང་བ་ཉིད་ཐེག་པ་གཞན་ལས་ཁྱད་པར་དུ་
འཕགས་པར་མཐོང་བ་ཡིད་ཆེས་པའི་དད་པ་དང་། རང་གི་རྒྱུད་ལ་ཉམས་སུ་ལེན་་་
པར་འདོད་པ་འདོད་པའི་དད་པ་དང་། སྤྲོ་འདུན་གྱིས་ཡིད་སྣང་གཡོ་བ་དང་བའི་་་་་
དད་པ་སྟེ་དད་པ་གསུམ་གྱིས་ཀུན་ནས་བསླངས་ཏེ་སྒོ་གསུམ་གུས་པས་མངོན་
རྟགས་ངོམ་པ་ནི་ཐ་མ་སྤྱོད་པ་མོས་གུས་ཀྱི་ཕྱག་ཡིན་ལ། སྐབས་འདིར་ནི་ཕྱག་་་་
འཚལ་ཚུལ་གསུམ་ཆར་བསྟན་པ་ཡིན་ནོ། །དྲི་བྲལ་ལུང་རིགས་གསེར་གྱི་ལྡེ་མིག་
གིས༑ ༑གསང་ཆེན་སྒོ་འཕར་བརྒྱ་ཕྲག་ཕྱེས་ཟིན་གྱིས། །ཟབ་རྒྱས་ནོར་བུའི་བཅུད་
ལ་སྤྱོད་འདོད་རྣམས། །དད་གསུམ་གོམ་སྟབས་ཕྱོགས་འདིར་སྐྱོད་པར་རིགས། །
ཞེས་བར་སྐབས་ཀྱི་ཚིགས་བཅད་དོ། །གཉིས་པ་བར་དུ་དགེ་བ་གཞུང་གི་དོན་
དངོས་བཤད་པ་ལ། རྟོགས་ལྡན་འཇུག་པའི་ཡན་ལག་ཏུ་རྒྱུད་ཀྱི་དགོས་འབྲེལ་་་་་་
བཤད་པ། དགོས་པ་དེ་ལྡན་གྱི་རྒྱུད་ཀྱི་འཆད་ཐབས་བཤད་པ། འཆད་ཐབས་དང་
སྦྱར་ཏེ་རྒྱུད་དོན་དངོས་བཤད་པ་དང་གསུམ་ལས། དང་པོ་འཇུག་ལྡོག་གི་གནས་
ལ་རྣམ་པར་དཔྱོད་པ་ཅན་དག་འདི་སྙམ་དུ། རྒྱུད་འདིའི་བརྗོད་པར་བྱ་བ་ནི་གང་་་
ཡིན༑ རྗོད་བྱེད་ནི་ཇི་ལྟ་བུ། བརྗོད་བྱ་རྟོགས་པ་ལ་དགོས་པ་ཇི་ལྟ་བུ་ཞེས་དོན་གྱི་་
འབྲེལ་བ་ལ་རྣམ་པར་གཞིགས་པ་རྣམས་ལ་བཤད་པ། རྒྱུད་འདིའི་བརྗོད་བྱ་་་་
ཆོས་ཐམས་ཅད་ཀྱི་གནས་ལུགས་མཐར་ཐུག་པ་ངོ་བོ་སྟོང་པ་སྤྲོས་པའི་མཐའ་ཀུན་
དང་བྲལ་བ། རང་བཞིན་གསལ་བ་སྐུ་དང་ཡེ་ཤེས་ཡེ་ལྡན་དུ་བཞུགས་པ། ཐུགས་
རྗེ་ཀུན་ཁྱབ་འཁོར་འདས་ཀུན་ལ་མཉམ་པར་བརྡལ་བ་གཞིའི་དཀྱིལ་འཁོར་དང་།
དེ་ཉིད་མྱུར་དུ་མངོན་དུ་བྱེད་པའི་ཐབས ཡོངས་སུ་དག་པ་མཐར་ཕྱིན་་
པ་འབྲས་བུའི་དཀྱིལ་འཁོར་དང་གསུམ་ཡིན་ལ། རྗོད་བྱེད་ནི་མིང་ཚིག་ཡི་གེ་དུ་མ་
ཚོགས་ནས་གནས་སྐབས་ཀྱི་དོན་མཐའ་དག་སྟོན་པའི་རྒྱུད་ཚིག་ཉུང་ངུར་གནས
པའི་བདག་ཉིད་ཅན་ནོ། །དགོས་པ་ནི་མཚོན་བྱ་དོན་གྱི་རྒྱུད་གསུམ་གྱི་རང་བཞིན་
དེ་དག་རྗོད་བྱེད་ཡི་གེའི་རྒྱུད་ཀྱིས་མཚོན་པར་བྱས་ནས་ཁོང་དུ་ཆུད་པ་ཡིན་ནོ། །
བས་ལམ་དང་།
- 148 -
- 149 -



-
༧༧, ༤ * * ༣ '**, ''' ༨༧༣༤ལཙiཚ' ''' '' '''
ཉིང་དགོས་ནི། བརྗོད་བྱ་རྟོགས་པ་ལ་བརྟེན་ནས་ཐུན་མོང་གི་དངོས་གྲུབ་ཞར་ལ་་
འགྲུབ་ནས་མཆོག་གི་དངོས་གྲུབ་འབད་མེད་བདེ་མྱུར་དུ་མངོན་དུ་གྱུར་པ་ཡིན་ནོ།།
འབྲེལ་བ་ནི། ཉིང་དགོས་དགོས་པ་ལ་རག་ལས། དགོས་པ་བརྗོད་བྱ་ལ་རག་ལས།
དོན་རྟོགས་པ་རྗོད་བྱེད་ལ་རག་ལས་པས་ན། བརྗོད་བྱ་རྗོད་བྱེད་ཤེས་བྱ་དང་ཤེས་
བྱེད༑ རྗོད་བྱེད་དང་དགོས་པ་ཐབས་དང་ཐབས་བྱུང་། དགོས་པ་ཉིང་དགོས་དེ་་་་་
ལས་དེ་བྱུང་དུ་འབྲེལ་བ་ཡིན་ནོ། ། དེས་ན་གནས་སྐབས་དང་མཐར་ཐུག་གི་དོན་
གཉིས་བདེ་བླག་ཏུ་འགྲུབ་པའི་དགོས་པ་རྒྱུད་འདི་ལ་ཡོད་པར་ཤེས་ཤིང་། དོན་མ་
རྟོགས་ཀྱང་རྒྱུད་ཀྱི་སྒྲ་ཙམ་རྣ་བར་ཐོས་པ་དང་། གླེགས་བམ་མཐོང་བ་དང་རེག་པ་
ཙམ་ཡང་ཕན་ཡོན་མཆོག་དང་ལྡན་ཞིང་སྔོན་ཚོགས་ཁྱད་པར་ཅན་བསགས་པའི་་་་
འབྲས་བུ་ཡིན་པར་ལུང་ལས་གསུངས་པ་བཞིན་ནོ། །གཉིས་པ་སྤྱིར་མདོ་རྒྱུད་
རྣམས་སུ་འཆད་ཐབས་ཀྱི་རྣམ་གྲངས་མང་ནའང་། འདིར་གསང་ཆེན་ངེས་པའི་
རྒྱུད་བཅུ་བདུན་གྱི་རྗེས་སུ་འབྲངས་ནས་ཆིངས་ཆེན་པོ་ལྔ་དང་། ཡན་ལག་བཞི་
ཤེས་པར་བྱ་བ་ནི། ཉི་ཟླ་ཁ་སྦྱོར་ལས། ལོ་རྒྱུས་དོན་གྱིས་མ་བཤད་ན། །གསང་
ཆེན་ངེས་པའི་བཀའ་འདི་ལ། །ཡིད་མི་ཆེས་པའི་སྐྱོན་དུ་འགྱུར། །རྩ་བའི་དོན་གྱིས་
མ་བཤད་ན། །ཆོས་རྣམས་རིག་པར་མི་འདུས་པས། ། མཐའ་ཡས་པ་ཡི་སྐྱོན་དུ་
འགྱུར༑ ༑ཡོ་གའི་དོན་གྱིས་མ་བཤད་ན། །ཐེག་པའི་རུ་ཤན་མི་ཕྱེད་པས། །ཆེ་ཆུང་
རིམ་པ་དོན་མེད་འགྱུར། །ཚིག་གི་དོན་གྱིས་མ་བཤད་ན། །རྒྱུད་རྣམ་རིམ་པར་
གསལ་བའི་ཚིག །འབྲུ་མི་ཆོམ་བའི་སྐྱོན་དུ་འགྱུར། །དགོས་ཆེད་དོན་གྱིས་མ་་་་་་་
བཤད་ན། །རྫོགས་ཆེན་བྱ་རྩོལ་མེད་པ་ལ། །དོན་མེད་པ་ཡི་སྐྱོན་དུ་འགྱུར། །ཞེས་
ལོ་རྒྱུས་ཀྱི་ཁུངས་བཤད་པ། གནད་དོན་སྙིང་པོར་དྲིལ་བ། ཐེག་པའི་རང་ས་
བ༑ ཚིག་དོན་མཐར་ཆགས་སུ་བཤད་པ། དགོས་དོན་གྱི་གནད་བསླངས་ཏེ་བཤད་
པའོ༑ ༑ཡན་ལག་བཞི་ནི། རིག་པ་རང་གྲོལ་ལས། ཁྱུང་ཆེན་མཁར་ལྡིང་ལྟ་བུའི་་
བློས༑ ༑དོན་གྱི་ཁོག་རྣམས་ཕུབ་སྟེ་བཤད། །སྟག་མོའི་མཆོང་སྟངས་ཤེས་རབ་་
བློས༑ ༑དོན་གྱི་ས་ཆེན་བཅད་དེ་བཤད། །རུས་སྦལ་ནུར་འགྲོས་ལྟ་བུའི་བློས། །ཡི་
སྤྱིgs
རྒྱུད་འགྲེལ།
གེའི་འབྲུ་རྣམས་ཆོམ་པར་བཤད། །ཅེས་དོན་གྱི་ཁོག་དབུབ། དཀྱུས་ཀྱི་ས་བཅད།
ཚིག་གི་དོན་བཤད། མན་ངག་གི་དོན་བསྡུ་བ་དང་བཞིའོ། །གསུམ་པ་འཆད་ཐབས་
དང་སྦྱར་ཏེ་རྒྱུད་དོན་དངོས་བཤད་པ་ལ། །རྟོགས་བྱ་གཞི་རྒྱུད་ཀྱི་དོན་ཕུན་སུམ་་་་
ཚོགས་པའི་གླེང་གཞི་བཤད་པ། གཞི་ལས་གཞི་སྣང་འཆར་ཚུལ་དང་། རྟོགས་བྱེད་
ལམ་རྒྱུད་བཤད་པ། དག་འབྲས་འབྲས་བུའི་རྒྱུད་བཤད་པ་དང་བཞི་ལས། དང་པོ་
འཆད་པ་ལ། ཕྱི་ལྟར་འབྱུང་བ་གླེང་གཞིའི་ཚུལ་དུ་བཤད་པ། ནང་ལྟར་བཀོད་པ་
ལུས་ཀྱི་དཀྱིལ་འཁོར་དང་སྦྱར་ཏེ་བཤད་པ། གསང་བ་འོད་གསལ་ཡེ་ཤེས་ཀྱི་
བཞུགས་ཚུལ་དང་སྦྱར་ནས་བཤད་པ་དང་གསུམ་སྟེ། ཐམས་ཅད་ཀྱང་ཨེ་ཝཾ་མ་ཡ་
ཞེས་པའི་ཡི་གེ་བཞིའི་སྒོ་ནས་བཤད་དགོས་ཏེ། ཐུགས་ཐིག་ལས། ཡི་གེ་བཞི་ཡིས་
ཤེས་པར་འགྱུར། །ཞེས་དང་། ལྷའི་དབང་པོས་ཞུས་པའི་མདོ་ལས་། ཨེ་ཝཾ་ཡིག་
གཉིས་སྒྱུ་མ་ལ། ། ཐམས་ཅད་མཁྱེན་པ་འདིར་བཞུགས་པས། །དམ་ཆོས་སྟོན་
པའི་ཐོག་མར་ནི། །ཨེ་ཝཾ་དེ་ཕྱིར་རབ་ཏུ་བཤད། །ཅེས་གསུངས་པས་། ཨེ་ཡིག་ནི་
ཤེས་རབ་ཀྱི་བརྡ་སྟེ། དབྱིངས་སྐྱེ་མེད་སྟོང་པ་ཉིད་ཀྱི་ཆ་ཡུམ་ལྔའི་མཁའ་དབྱིངས་
ཀྱི་རང་བཞིན་གནས་ཕུན་སུམ་ཚོགས་པ། ཝཾ་ཡིག་ཐབས་ཀྱི་བརྡ་བསྟན་ཏེ་སྟོན་པ་
ཕུན་སུམ་ཚོགས་པ། ཝཾ་ཡིག་གི་ཐིག་ལེ་ནི་སྦྱོར་བའི་བརྡ་སྟེ་ཐབས་ཤེས་ཟུང་དུ་
འཇུག་པ་གཞི་ལམ་འབྲས་བུའི་རྒྱུད་དང་དེ་ཉིད་བརྗོད་བྱར་བྱས་པ་ཆོས་ཕུན་སུམ་་་
ཚོགས་པ་སྟེ། ལྷའི་དབང་པོས་ཞུས་པའི་མདོ་དེ་ཉིད་ལས། །ཆོས་ཀྱི་ཕུང་པོ་བརྒྱད་
ཁྲི་དང་། །བཞི་སྟོང་གི་ནིགྲངས་སྙེད་ཀྱི།། ཀུན་གྱི་གཞི་དང་ཕ་མ་ནི། །ཡི་གེ་གཉིས་
སུ་རབ་ཏུ་བསྟན། །ཡི་གེ་ཨེ་ནི་མར་གྱུར་ལ། །ཝཾ་ནི་ཕ་ཞེས་བྱ་བར་གྲགས། །ཐིག་
ལེ་དེར་ནི་སྦྱོར་བས་ཏེ། །སྦྱོར་དེ་ཤིན་ཏུ་རྨད་བྱུང་བའོ། །ཞེས་གསུངས་པ་བཞིན་་་་
ནོ༑ ༑མ་ནི་སྤྱི་མདོར་དྲན་པ་མཚོན་པའི་ཡི་གེར་བཤད་པས། དྲན་ཤེས་ཀྱི་ལས་
ཀྱིས་རྒྱུད་དོན་འཛིན་པ་འཁོར་ཕུན་སུམ་ཚོགས་པ། ཡ་ནི་ཡ་དིའི་སྒྲ་ལས་གང་་་་
ཞེས་དུས་ཕུན་སུམ་ཚོགས་པ་བསྟན་པ་ཡིན་ནོ། །དེ་ལ་བཤད་ཚུལ་དང་པོ་ནི།
གནས་ཕུན་སུམ་ཚོགས་པ་ནི། འོག་མིན་ཞེས་པ་བླ་ན་མེད་པའི་དོན་ཡིན་ལ། བྱེ་་་
རང་ས་གཟུང་
ལས་་་་
- 150 -
- 151 མ



བྲག་ཏུ་ཕྱེ་ན། ཆོས་དབྱིངས་དོན་གྱི་འོག་མིན་དང་། རིག་པའི་འོག་མིན་དང་།
གསང་བའི་འོག་མིན། འཇིག་རྟེན་གནས་ཀྱི་འོག་མིན། དབང་ཕྱུག་ཆེན་པོའི་འོག་
མིན་དང་ལྔར་ཡོད་པ་ལས། འདིར་ཕྱི་མ་སྟེ་དབང་ཕྱུག་ཆེན་པོ་ནི། བླ་ན་མེད་པའི་་
ཆོས་ཀྱི་རྒྱལ་སྲིད་ཀྱི་དབང་ཕྱུག་སྟེ། ལོངས་སྤྱོད་རྫོགས་པའི་སྐུའོ། །དེ་ནི་གནས་་་་
གཙང་མའི་རིས་ལྔ་ལས་ཀྱང་འདས་པ་སྟེ། རྡོ་རྗེ་ལས། གཙང་མའི་རིས་དག་རྣམ་་་
སྤངས་པའི། །འོག་མིན་ཆེན་པོའི་གནས་མཆོག་ན། །ཞེས་དང་། རྒྱ་མཚོ་ལས།
འཇིག་རྟེན་གནས་ཀྱི་འོག་མིན་ལས། །ཉིས་འགྱུར་ཤིན་ཏུ་སྤགས་པ་ན། །ངོ་བོ་
མཐའ་གསུམ་ལས་འདས་པ། །མ་སྤངས་རྒྱན་རྫོགས་གཞལ་ཡས་ཁང་། །ཞེས་སོ།།
བྱང་ཆུབ་སེམས་དཔའ་ས་དང་པོའི་བདེན་པ་མཐོང་བའི་གནས་གཙང་མའི་འོག་
མིན་ལས། སངས་རྒྱས་པའི་ཞིང་ཁམས་ཉིས་འགྱུར་འཕགས་པར་གསུངས་
དོན་ནི། ཚོགས་ལམ་གྱི་ལམ་སྣེ་ཟིན་ནས་མཐོང་ལམ་ཐོབ་པ་ལ་ཡུན་ཅི་ཙམ་ཐོགས་
པའི་ཉིས་འགྱུར་ས་དང་པོ་ནས་སངས་རྒྱས་པའི་བར་དུ་དགོས་པ་ལ་གསུངས་པ་
ཡིན་གྱི་གཙང་མའི་ཕ་རོལ་ན་ཡོད་པའི་ངེས་པ་མེད་དེ། སངས་རྒྱས་ཀྱི་ཞིང་ནི་གང་
དུ་སངས་རྒྱ་བའི་རང་སྣང་ཡིན་གྱི་མ་དག་པའི་ཞིང་སྤངས་པའི་ཕ་རོལ་ན་ཞིང་
གཞན་ཞིག་བློས་བཙལ་དུ་མེད་དེ། རྒྱས་པ་ལས། ཡང་དག་ཤེས་པའི་རང་རིག་བློ་
མེད་ན། །བདེ་གཤེགས་ཞིང་ཡང་ངན་སོང་གནས་སུ་མཐོང་། །ཐེག་མཆོག་མཉམ་
པའི་དོན་ཉིད་རྟོགས་པ་ན། །ངན་སོང་གནས་ཀྱང་འོག་མིན་དགའ་ལྡན་གནས། །
ཞེས་དང་། སྡོང་པོ་བཀོད་པའི་མདོ་ལས། སྒྲ་ཡི་རྩེ་མོ་གཅིག་ལ་ཡང་། །ཞིང་རྣམས་
བྱེ་བ་བསམ་མི་ཁྱབ།། སྣ་ཚོགས་དབྱིབས་ཀྱང་ཐ་དད་དེ། །དེ་དག་འདྲེས་པར་གྱུར་
པ་མེད། །ཅེས་གསུངས་པ་ལྟར་སངས་རྒྱས་ཀྱི་རང་སྣང་ལས་གཞན་དུ་མེད་ཅིང་
སེམས་ཅན་གྱི་ལས་སྣང་ཡང་ཚད་མེད་པར་གསུངས་སོ། །དེ་ལྟ་བུ་གནས་རང་གི་ངོ་
བོ་ནི་མཐའ་དང་དབུས་མེད་པ་ཆོས་ཀྱི་དབྱིངས་ཀྱི་ཕོ་བྲང་ཆོས་ཐམས་ཅད་ཀྱི་སྙིང་་་
པོ་བྱང་ཆུབ་ཀྱི་དཀྱིལ་འཁོར་དུ་རང་སྣང་བ་རྒྱ་ཆད་ཕྱོགས་ལྷུང་དང་བྲལ་བ་ཡིན་གྱི།
དག་དང་མ་དག་པའི་ཞིང་ཁམས་ཕྱོགས་ཀྱི་ཆས་ཕྱེ་བའི་གནས་རིས་སུ་ཆད་པ་ནི་མ་
རྒྱུད་འགྲེལ།
ཡིན་ཏེ། གསང་སྙིང་འགྲེལ་ཆུང་ལས། མཐའ་དབུས་མེད་པ་ཆོས་ཀྱི་དབྱིངས། །དེ་
ནི་གནས་ཀྱི་བླ་མར་འདོད། །ཅེས་དང་། སྤར་ཁབ་ལས། ཐུན་མོང་མ་ཡིན་པའི་་་་་
གླེང་གཞི་སྟེ། རྒྱུད་གཞན་ལས་ཁྱད་པར་དུ་གྱུར་པའི་ཕྱིར། ཞེས་གསུངས་པ་ལྟར་་་་
རོ༑ ༑དེ་ལྟ་བུའི་གནས་ཀྱི་རང་བཞིན་ནི་སྙིང་གའི་འོད་ལྔ་སྒྲིབ་བྱེད་དང་བྲལ་བར་་་
སྣང་བ་སྟེ། འོག་མིན་བདེ་བ་ཆེན་པོའི་དབྱིངས་སྟེང་འོག་ཕྱོགས་མཚམས་ཀྱི་ནམ་
མཁའ་ཐམས་ཅད་འོད་ཁྱིམ་བཀོད་ལེགས་པའི་ར་བ་དང་གུར་གྱི་སྣང་བ་ཁ་དོག་་་་
ཕྱེད་པས་གསལ་བ་དང་འོད་ལྔ་བཀྲག་ཏུ་འཚེར་བ་མེ་ལོང་གི་ངོས་ལ་ཉི་མ་ཤར་བ་
ལྟ་བུའི་དབུས་ན། རང་བྱུང་རིག་པ་ཡེ་ཤེས་ཀྱི་གཞལ་མེད་ཁང་མཛེས་སྡུག་ལྟ་བས་
མི་ངོམས་པའི་ནང་ན་གསལ་སྟོང་ཟུང་དུའཇུག་པའི་རང་བཞིན་གྱི་གདན་ཁྲིའི་
བཀོད་པ་རྨད་དུ་བྱུང་བས་བརྒྱན་པ་ཡིན་ལ། དེ་གསུམ་གྱི་ཡོན་ཏན་སྣང་ཚུལ་གྱི་་་
ངོས་ནས་གཞལ་ན། གནས་འོག་མིན་སྟུག་པོ་བཀོད་པ་དེའང་ཚུར་མཐོང་གི་ཡུལ་་་་
ལས་འདས་པ་ཡེ་ཤེས་རང་སྣང་ལས་གྲུབ་པའི་ལྷུན་མཉམ་པ་གཞལ་ཡས་ཁང་དེ་
ནི་ཕྱི་དང་ནང་མེད་པ་ཀུན་ཏུའང་ནང་དུ་གྱུར་པ་རྒྱ་ཁྱོན་ཆོས་ཀྱི་དབྱིངས་དང་མཉམ་
པས་ཡངས་པ། གདན་དང་ཁྲིའི་བཀོད་པ་ཉིད་ཀྱང་ཉུང་དུ་བཞུགས་ཀྱང་བར་སྟོང་་་
མེད་པ་མང་པོ་བཞུགས་ཀྱང་དོག་པར་མི་མངོན་པས་ཆེན་པོའི་བདག་ཉིད་ཅན་
ཡིན་ནོ། །ཆོས་དབྱིངས་སྟོང་པ་ཉིད་ཀྱི་ཡོན་ཏན་ནི་ཞིང་ཁམས་དེ་ཉིད་འཁོར་
འདས་ཀྱི་ཕྱོགས་སུ་མ་ལྷུང་ཞིང་སྤྲོས་པའི་མཚན་མ་དང་བྲལ་བས་ངོ་བོ་སྟོང་པ་
ཉིད་དུ་གནས་པ། ལྷུན་གྲུབ་ཡེ་ཤེས་ཀྱི་རང་རྩལ་ལས་ཤར་བའི་གཞལ་མེད་ཁང་་་
དེ་དགག་སྒྲུབ་རེ་དོགས་ཀྱི་ཡུལ་ལས་འདས་པས་འབྲས་བུ་སྨོན་དུ་མེད་པའི་རང་་་་
བཞིན༑ གདན་གྱི་བཀོད་པའང་མ་སྐྱེས་འདུས་མ་བྱས་ཀྱི་རང་གདངས་གཞན་སྣང་
ལོངས་སྐུའི་སྤྲོ་གཞི་རུ་ཡེ་ནས་འཁྲུངས་པས་མཚན་མའི་ཡུལ་དང་བྲལ་བས་ས་་་
བཅུའི་རྒྱུན་མཐའ་ལ་གནས་པས་ཀྱང་ཇི་བཞིན་གཞལ་བར་མི་ནུས་པའོ། །ཞིང་
ཁམས་ཁང་པ་གདན་ཁྲི་དེའི་ཀློང་ངམ་དབྱིངས་སུ་དབྱིབས་དང་ཁ་དོག་གིས་མཚོན་
པའི་བཀོད་པ་སྣ་ཚོགས་པའི་འཁོར་འདས་ཀྱི་ཆོས་ཁམས་དུ་མའི་ཁྱད་ཆོས་ཀྱི་བྱེ་
2012
- 152 -
- 153 -



ན་
རྒྱུད་འགྲེལ།
༧ ལི་
བྲག་རྣམས་རྒྱ་མཚོ་དྭངས་པ་ལ་གཟའ་སྐར་གྱི་གཟུགས་བརྙན་བཀྲ་བ་བཞིན་དུ་
འགོག་མེད་དུ་སྣང་བ་དེ་རྣམས་ཀྱང་ཟག་བཅས་ཀྱི་དྲི་མ་ཡེ་ནས་དབེན་པ་ནད་
དབྱིངས་ཡེ་ཤེས་ཆེན་པོའི་ངོ་བོ་ལས་གཞན་དུ་མ་སོང་བས་ན་དེའི་ཀློང་དུ་འཁྱིལ་་་་
བུ་ཞེས་བྱའོ། །འོ་ན་ཁྱད་པར་གྱི་ཆོས་དེ་རྣམས་གང་ཞེ་ན། གསང་སྙིང་འགྲེལ་ཆུང་
ལས༑ གཞལ་ཡས་གཞི་དང་རྒྱུ་དང་རྒྱ། །དབྱིབས་དང་གློ་འབུར་རྩེ་མོ་དང་། །རྒྱན་
དང་སྒོ་ཁྱུད་རྟ་བབས་དང་། །མཚན་ཉིད་གདན་གྱི་རྣམ་པ་སྟེ། །ཞེས་གསུངས་པའི་
གོ་རིམ་དང་མི་འདྲའང་དོན་འདྲ་བར་གསུངས་ཏེ། འོག་གཞིའི་རྒྱ་ཁྱོན་བློས་གཞལ་
དུ་མེད་པས་ཟབ་པ། ཡེ་ཤེས་ལྔ་དེར་ཤར་བའི་རྟགས་སུ་འཁོར་ལོ་རྩིབས་བཞི་ལྟེ་་
བ་དང་བཅས་པ་མ་འདྲེས་པར་གསལ་བ་སྟེ། རོལ་པ་ཆེན་པོ་ལས་། འཁོར་ལོ་ཆེན་
པོའི་ས་གཞི་ལ། །ཁང་པ་གྲུ་བཞི་རྣམ་པར་བརྗིད། །ཅེས་དང་། གསང་བའི་སྙིང་པོ་
ལས༑ གཞི་ཚད་མེད་པའི་ཡེ་ཤེས་ཀྱི་འཁོར་ལོ་གསལ་བ་ལ། ཞེས་སོ། །ཡེ་ཤེས་་་་
ཉིད་དབྱིབས་དང་ཁ་དོག་ཏུ་སྣང་བས་གདུལ་བྱའི་རེ་བ་སྐོང་བའི་རྟགས་སུ་རིན་པོ་་
ཆེ་འོད་འབར་བ་ལས་གྲུབ་བའི་གཞལ་ཡས་ཁང་ཕྱོགས་བཅུ་ཐམསཅད་
ད་དུ་རྒྱུ་
ཡོངས་སུ་མ་ཆད་པས་ཡངས་པ་ཆེན་པོ་སྟེ། དེ་ཉིད་ལས། ཡེ་ཤེས་རིན་པོ་ཆེ་འབར་
བའི་གཞལ་ཡས་ཁང་རྒྱ་ཕྱོགས་བཅུར་ཡོངས་སུ་མ་ཆད་པ་ཞེས་སོ། །གཞལ་ཡས་་་་
ཁང་དེ་ཉིད་ཀྱི་ཕྱི་ནང་ཐམས་ཅད་རིག་པ་ཡེ་ཤེས་ཀྱི་རྩལ་སྣང་འབའ་ཞིག་ཏུ་གྱུར་་་
པའི་ཕྱིར་ཕྱི་ནང་མེད་པར་ཀུན་ནས་ནང་དུ་གྱུར་པ་ཕྱལ་བ། འོད་དང་འོད་ཟེར་
ལྷུག་པར་འཕྲོ་བ་སྟེ། དེ་ཉིད་ལས། ཕྱི་དང་ནང་མེད་པ་ཀུན་ཏུའང་ནང་དུ་གྱུར་པ་་་
ན༑ ཞེས་སོ། །དུས་གསུམ་སངས་རྒྱས་ཐམས་ཅད་ཀྱི་ཐུགས་རིག་པའི་ཡེ་ཤེས་རེ་་
དོགས་དང་བྲལ་བ་ཉིད་སོ་སོ་མ་ཡིན་པའི་རྟགས་སུ་རྩེ་མོ་བུམ་པ་ཟླུམ་པོའི་རྣམ་
པར་འཁྱིལ་བ་སྟེ། དེ་ཉིད་ལས། རྩེ་མོ་ཕྱོགས་བཅུ་དུས་བཞིའི་སངས་རྒྱས་ཀྱི་་་
དཀྱིལ་འཁོར་མ་ལུས་པ་ཐམས་ཅད་སོ་སོ་མ་ཡིན་ངོ་བོ་ཉིད་གཅིག་ཡེ་ཤེས་ཀུན་ཏུ་
འཁྱིལ་བ། ཞེས་སོ། །རྣམ་པར་ཐར་བ་བཞིའི་སྒོ་ནས་དགག་སྒྲུབ་རྩོལ་མེད་ཆེན་
པོའི་བྱང་ཆུབ་ཉིད་ལྷུན་གྱིས་གྲུབ་པའི་རྟགས་སུ་སྒོ་བཞི་སྒོ་ཁྱུད་འོགྲམ་ལོགས་ཡ་་་
©ིs
ཕུབ་ཅན་གྱིས་ཕྱོགས་བཞིར་བརྒྱན་པ་སྟེ། ལེ་ལག་ལས། སྟོང་སྨོན་མཚན་མེད་
འོད་གསལ་འཇུག །དེ་ཕྱིར་ཡེ་ཤེས་སྒོ་བཞིར་ཤར། །ཞེས་དང་། གསང་སྙིང་ལས།
རྣམ་པར་ཐར་པ་བཞིའི་སྒོ་ནས་འཇུག་པའི་སྒོ་ཁྱུད་ཅན། ཞེས་སོ། །ཡེ་ཤེས་ལྔའམ་
ཉེར་ལྔ་སོགས་བསམ་གྱིས་མི་ཁྱབ་བ་མངའ་བའི་རྟགས་སུ་རྒྱན་གྱི་ཁྱད་པར་ཡང་
དབྱིབས་དང་ཁ་དོག་དུ་མས་མཛེས་པ། སྒོ་དང་ཁྱམས་སོགས་ནས་ལྟེ་བའི་བར་རྡོ་་
རྗེ་འགྲེང་བུ་རེས་རིམ་པར་སྤགས་པ། རྩེ་མོ་དེ་བཞིན་གཤེགས་པའི་གཙུག་ཏོར་
ལྟར་ཚད་མེད་པ་རིན་པོ་ཆེ་འབར་བའི་ཏོག་གིས་བརྒྱན་པའི་རྡོ་རྗེ་ཕྱེད་པས་མཛེས་་་
པ༑ རྩིག་པ་ལྔའི་སྟེང་ན་རིན་པོ་ཆེའི་ཕ་གུ་སེར་པོ་བསྒྲིགས་ཤིང་མདའ་ཡབ་ཕྱིར་་་་
འཕྱང་བའི་ཁ་བད་ཀྱི་གདུང་སྣ་ལས་ནོར་བུ་དང་མུ་ཏིག་གི་དྲྭ་བ་དྲྭ་ཕྱེད་ཉི་ཟླའི་
འཕྱོང་དང་བཅས་པ་ཕྱིར་འཕྱང་བ་མདའ་ཡབ་ཀྱི་སྟེང་ན་པུ་ཤུ་མཆོད་རྟེན་བརྩེགས་
པ་དཀར་པོས་མཛེས་པའི་འོག་ཏུ་ཤར་བུ་རིལ་བ་སྤྱི་བླུགས་ཀྱི་དབྱིབས་ཅན་ཐུར་དུ་
དཔྱངས་པ། དར་ཟབ་རིན་པོ་ཆེའི་འཕན་གདུགས་བླ་རེ་རྒྱལ་མཚན་སོགས་ནམ་་་་་
མཁའ་གང་བས་བརྒྱན་པ། འདོད་སྣམ་ལ་མཆོད་པའི་ལྷ་མོ་རྣམས་ཀྱིས་མཆོད་པའི་
བྱེ་བྲག་དཔག་མེད་སྤྲོ་བ། གཞན་ཡང་གཟུགས་སྒྲ་དྲི་རོ་སྣ་ཚོགས་ཕྱོགས་བཅུར་
འཁྲིགས་པ། །གྲངས་མང་བ་ཏིལ་གྱི་གོང་བུ་ཁ་ཕྱེ་བ་ཙམ་དུ་ནམ་མཁའི་མཐས་་
གར་ཁྱབ་ཏུ་ཁྱབ་ཅིང་། ཚད་འདི་ཙམ་ཞེས་མ་ངེས་པས་གང་བལྟས་པ་དེ་ཙམ་དུ་་
སྣང་ཡང་མཐའ་མི་མངོན་པ། འོད་ཟེར་འཁྱིལ་བའི་མིག་འཕྲུལ་ལྟར་སྣང་བ་
སོགས༑ བློའི་སྤྱོད་ཡུལ་ལས་འདས་པའི་རྒྱན་གྱིས་བརྒྱན་པ་སྟེ། དེ་ཉིད་ལས། ཡེ་
ཤེས་བསམ་གྱིས་མི་ཁྱབ་པའི། ཡེ་ཤེས་རེན་པོ་ཆེའི་དབྱིབས་དང་ཁ་དོག་ལ་སོགས་
པ་རྣམ་པ་ཐ་དད་པའི་བྱེ་བྲག་དང་ཁྱད་པར་དུ་གྱུར་པ། སྤགས་པ། ཚད་དཔག་ཏུ་་
མེད་པ། ཡེ་ཤེས་རིན་པོ་ཆེ་སྣ་ཚོགས་ཀྱི་ཕྲེང་བ་དང་། ཆུན་འཕྱང་དང་ཤར་བུའི་་
རྒྱན་དང་། གཟུགས་སྣ་ཚོགས་དང་། སྒྲ་སྣ་ཚོགས་དང་། དྲི་སྣ་ཚོགས་དང་། རོ་སྣ་
ཚོགས་དང་། རེག་བྱ་སྣ་ཚོགས་ཀྱིས་ཕྱོགས་བཅུར་འཁྲིགས་པ་རང་བྱུང་ལ། ་་་་
སྒྲིབ་པར་གསལ་བའི་རྒྱན་བསམ་གྱིས་མི་ཁྱབ་པར་བཀླུབས་པ། ཞེས་སོ། །རྣམ་་་
%@g
- 154 -
- 155



，…..…..༩་、 …….， -， ་…-1 ， “...…
...༣
རྒྱུད་འགྲེལ།
པར་ཐར་བ་བརྒྱད་ཀྱིས་དགུ་ཆེན་གཞིའི་རང་བཞིན་མངོན་སུམ་དུ་རྟོགས་པའི་
རྟགས་སུ་རྟ་བབས་བརྒྱད་ཀྱིས་མཛེས་པ་སྟེ། རྡོ་རྗེ་མེ་ལོང་ལས། ལམ་བརྒྱད་རིམ་
པར་བགྲོད་པ་ཡི། །འབྲས་བུ་ཡོན་ཏན་ཀུན་རྫོགས་པས། །རྟ་བབས་རྒྱུ་འབྲས་བཅུ་
དྲུག་བསྟན། །ཅེས་རྒྱུའི་རྟ་བབས་བརྒྱད་དང་འབྲས་བུའི་རྟ་བབས་བརྒྱད་ལས།
དང་པོ་ནི། སྒོ་ཕུགས་ཀྱི་ཕྱི་ནང་གཉིས་ན་ཐེམ་སྐས་བཞི་བཞི་སྟེ་བབས་ཞོན་གྱི་རྟ་་
བབས་བརྒྱད་དོ། །གཉིས་པ་འབྲས་བུའི་རྟ་བབས་ནི། སྒོ་ཁང་གི་སྟེང་ན་རྒྱན་གྱི་རྟ་
བབས་བརྒྱད་དང་ལྡན་པ་སྟེ། སྒྱུ་འཕྲུལ་བྱེ་བྲག་བསྟན་པ་ལས། དེ་ཡི་གྲུབ་པའི་་་་
མཐའ་རྫོགས་པའི། །ཡོན་ཏན་བརྒྱད་ཕྱིར་རྟ་རྐང་དང་། །ཆུ་སྐྱེས་སྒྲོམ་དང་ཟ་ར་་་་་
ཚགས༑ ༑སྣ་འཕྱང་ཆུན་འཕྱང་ཤར་བུ་དང་། །ཁྱུང་མགོ་མཛེས་པས་རིམ་པར་་་
འཁྲིགས༑ ༑ཞེས་སོ། ཡེ་ཤེས་རེ་རེ་ལ་བདེ་བ་ཆེན་པོའི་ཡེ་ཤེས་བཞི་བཞི་དང་ལྡན་
པས་གདུལ་བྱའི་རེ་བ་སྐོང་བའི་རྟགས་སུ་ནི། གྲུ་ཆད་ལས་ཕྱིར་འཕྱང་བའི་རིན་པོ་་
ཆེའི་གློ་འབུར་རིགས་བཞིའི་ཁ་དོག་ཅན་གྱིས་མཛེས་པ་སྟེ། གསང་སྙིང་ལས།
ལྷག་པའི་ཡེ་ཤེས་རིན་པོ་ཆེའི་གློ་འབུར་གྱིས་མཛེས་པ། ཞེས་སོ། །དེ་བཞིན་
གཤེགས་པའི་སྐུ་དང་ཡེ་ཤེས་ཀྱི་ཆོས་རྣམས་སྣ་ཚོགས་འབྱུང་བའི་གཞི་གདན་ནི།
མི་འཇིགས་པ་བཞི་སོགས་མཚོན་བྱེད་དུ་གླང་ཆེན། རྟ་མཆོག རྨ་བྱ། ཤང་ཤང་།
སེང་གེ་ལྔ་ཕྱོགས་བཞི་དབུས་སུ་བརྒྱད་བརྒྱད་དེ་མཇུག་མ་ནང་དུ་བསྣོལ་ནས་རིན་
པོ་ཆེའི་ཁྲི་རྐང་བཏེགས་པ་སྟེ། དབང་བསྐུར་རྒྱལ་པོའི་རྒྱུད་ལས། ཐུགས་ནི་མི་་
འཇིགས་བཞི་ཡིས་བདུད་བཞི་འཇོམས། །དེ་གྲུབ་རྟགས་སུ་སེང་གེའི་ཁྲི་ལ་
བཞུགས༑ ༑སྐུ་ནི་སྟོབས་བཅུས་མི་དགེ་བཅུ་རྣམས་འདུལ། །དེ་གྲུབ་རྟགས་སུ་གླང་
ཆེན་ཁྲི་ལ་བཞུགས། །ཡོན་ཏན་རྫུ་འཕྲུལ་རྐང་བཞིས་ཆགས་མེད་བགྲོད། །དེ་གྲུབ་
རྟགས་སུ་རྟ་མཆོག་ཁྲི་ལ་བཞུགས། །གསུང་ནི་དབང་བཅུ་མཐར་ཕྱིན་རྒྱལ་པོའི་་
གསུང་༑ ༑དེ་གྲུབ་རྟགས་སུ་རྨ་བྱའི་ཁྲི་ལ་བཞུགས། །ལས་ནི་ཕྲིན་ལས་བཞི་ཡིས་་་
འགྲོ་བ་སྒྲོལ། །དེ་གྲུབ་རྟགས་སུ་ཤང་ཤང་ཁྲི་ལ་བཞུགས། །ཞེས་སོ། །ཐབས་ཤེས་
ཟུང་དུ་འཇུག་པའི་རྟགས་སུ་ཉི་ཟླའི་དཀྱིལ་འཁོར་དང་། ཉེས་པའི་སྐྱོན་གྱིས་མ་་་་
paus
གོས་པའི་རྟགས་སུ་པདྨ་དང་། གདུལ་བྱའི་རེ་བ་སྐོང་བའི་རྟགས་སུ་རིན་པོ་ཆེའི་
གདན་དང་། དཀོར་བདུན་ངོ་བོ་ཉིད་ལྷུན་གྱིས་གྲུབ་པའི་རྟགས་སུ་ཀ་བས་བཏེགས་
པའི་ཁྲི་རྐང་མཛོད་མིག་བདུན་པའོ། །དེ་ནི་རིགས་ལྔའི་གདན་ཡིན་ལ། གཞན་
སེམས་དཔའ་ལ་ནི་སུམ་བརྩེགས་སོ། །སྟོན་པ་ཕུན་སུམ་ཚོགས་པ་ནི། ལྷུན་གྲུབ་་
རང་བྱུང་གི་རིག་པའི་དོན་མངོན་དུ་གྱུར་པ་དཔལ་ཀུན་ཏུ་བཟང་པོ་དང་སྟོང་ཉིད་་་་
ཀ་དག་གི་དོན་མངོན་དུ་གྱུར་པ་དཔལ་ཀུན་ཏུ་བཟང་མོ་གཉིས་དབྱེར་མེད་སྙོམས་་
པར་ཞུགས་པ་སྣང་སྟོང་ཟུང་འཇུག་བདེ་བ་ཆེན་པོའི་ཡེ་ཤེས་ཕྱོགས་བཅུ་དུས་་
བཞིའི་དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་རྡོ་རྗེའི་བདག་
ཉིད་ཆོས་ཐམས་ཅད་ཀྱི་རང་བཞིན་གདོད་མ་ཉིད་དུ་མངོན་པར་སངས་རྒྱས་པ་ཉིད་
སྟོན་པར་འདོད་ཀྱི། གང་ཟག་གི་རྒྱུད་གཅིག་ལམ་སྦྱངས་ནས་སངས་རྒྱས་པའི་ཡེ་་
ཤེས་རྒྱུད་ཀྱིས་བསྡུས་པའི་གཟུགས་སྐུ་ལྟ་བུ་ཉི་ཚེ་བ་གཅིག་སྟོན་པར་མི་འདོད་དེ།
གསང་སྙིང་ལས། དེ་བཞིན་གཤེགས་པ་ཡང་དག་པར་རྫོགས་པའི་སངས་རྒྱས་་་་་
བཅོམ་ལྡན་འདས་ལོངས་སྤྱོད་ཆེན་པོ། ཕྱོགས་བཅུ་དུས་བཞིའི་དེ་བཞིན་གཤེགས་
པ་ཐམས་ཅད་ཀྱི་སྐུ་དང་གསུང་དང་ཐུགས་རྡོ་རྗེའི་བདག་ཉིད། མ་ལུས་མི་ལུས་་་་་
ལུས་པ་མེད་པ་ཐམས་ཅད་དང་། སོ་སོ་མ་ཡིན་ཐ་མི་དད་དབྱེར་མེད་པའི་རང་
བཞིན་ཏེ། ཞེས་དང་། རྒྱ་མཚོ་ལས། གདོད་ནས་མངོན་པར་བྱང་ཆུབ་པ། །མངའ་
དབང་རྫོགས་པའི་སྟོན་པ་ནི། །ཀུན་ལས་ཁྱད་པར་འཕགས་པའི་ཕྱིར། །རྟག་ཏུ་
ཆོས་སྐུའི་ཞིང་ན་བཞུགས། །ཞེས་སོ། །འཁོར་ཕུན་སུམ་ཚོགས་པ་ནི། སྟོན་པ་
རིགས་དྲུག་པ་ཉིད་ཀྱི་རང་རྩལ་གྱི་རོལ་པ་ཡེ་ཤེས་སྒྱུ་འཕྲུལ་དྲྭ་བའི་རྣམ་པར་ཤར་
བ་སྟེ། གསང་སྙིང་འགྲེལ་ཆུང་ལས། སྲིད་གསུམ་འགྲོ་བ་ཐམས་ཅད་ཀྱི། །ཕུང་པོ་
ཁམས་དང་སྐྱེ་མཆེད་དང་། །བརྗོད་མེད་བརྗོད་ཀྱིས་མི་ལང་བ། །དེ་སྙེད་འཁོར་་་་
ལོའི་དཀྱིལ་འཁོར་དུ། །མངོན་རྫོགས་རྒྱལ་པོ་དེ་ཉིད་ངེས། །གཉིས་མེད་ལྷུན་གྲུབ་
དཀྱིལ་འཁོར་ན། །ཐམས་ཅད་བདག་ཉིད་རྟག་པར་བཞུགས། །ཞེས་སོ། །ཡེ་ཤེས་
རང་སྣང་དུ་ཤར་བའི་འཁོར་གྱི་བཀོད་པ་གང་ཞེ་ན། ཕུང་པོ་ལྔ་གནས་སུ་དག་པ་་་
gs
- 156 -
• 157-



རྒྱུད་འགྲེལ།
32
རིགས་ཀྱི་ཡབ་ལྕ། འབྱུང་ལྔ་གནས་སུ་དག་པ་རིགས་ཀྱི་ཡུམ་ལྔ། མིག་ཤེས་
སོགས་མ་སྤངས་གནས་སུ་དག་པ་བྱང་ཆུབ་སེམས་དཔའ། མིག་ཡུལ་གཟུགས་
སོགས་རང་སར་གྲོལ་བ་བྱང་ཆུབ་སེམས་མ། གཞན་ཡང་དག་བྱ་ཕུང་ཁམས་ཀྱི་བྱེ་
བྲག་དཔག་ཏུ་མེད་པའི་གྲངས་བཞིན་དག་འབྲས་རིག་འཛིན་ས་བཅུའི་སེམས་
དཔའི་ཚུལ་སྟོན་པ་རྣམས་དང་། ལུས་དང་དེའི་བྱ་བྱེད་ལས་གསུམ་དག་པ་སྒོ་་་་་་
བཞི་དང་། རྟག་ཆད་བདག་དང་མཚན་འཛིན་རང་དྭངས་སུ་གྲོལ་བ་སྒོ་མ་བཞི་སྟེ།
དེ་དག་ཐམས་ཅད་ཡེ་ཤེས་ཆེན་པོར་རང་སྣང་བའི་རྣམ་པར་འཕྲུལ་བ་གང་ཞིག་
ཟག་བཅས་ཟག་མེད་ཀྱི་ཆོས་དབྱེར་མེད་པའི་རང་བཞིན་བྱང་ཆུབ་ཆེན་པོའི་ཚུལ་
འཆང་བའི་སྟོན་པ་ཉིད་ལས་རྒྱུད་མི་གཞན་པ་དེར་འདོད་ཀྱི། འགྲོ་བ་གཞན་རང་
གི་རྒྱུད་དག་པའམ། དད་པས་འདུས་པ་ལྟ་བུ་ནི་མིན་ནོ། །ཆོས་ཕུན་སུམ་ཚོགས་པ་
ནི༑ རང་སྣང་ཡེ་ཤེས་ཀྱི་འཁོར་དེ་རྣམས་ལ་སྒྲ་ཚིག་མཚན་མ་དང་བྲལ་བཞིན་སྟོན་
པའི་དགོངས་པ་ཡེ་གྲོལ་ཆོས་ཀྱི་སྐུ་འབྲས་ཆོས་རྒྱ་མཚོའི་གཏེར་མཛོད་དུ་བཞུགས་
པ་ཉིད། འཁོར་རྣམས་ཀྱི་བློ་ལ་ལྷག་ཆད་མེད་པར་འཕོས་ཏེ་རང་ཤར་ཆེན་པོ་
གྱུར་ནས་བསྐུར་ཐོབ་མེད་པའི་དོན་གྱི་དབང་བཞི་བསྐུར་ཞིང་ས་ལམ་སྦྱང་བགྲོད་་་
མེད་པའི་གྲོལ་བྱེད་གདམས་པའི་མཛོད་གཏད་པ་ཡིན་ནོ། །ཆོས་དེའང་འཁོར་
འདས་ཐམས་ཅད་གདོད་མ་ནས་དབྱེར་མེད་ཡེ་བ
ཡེ་སངས་རྒྱས་པའི་རང་བཞིན་དུ་སྟོན་
གྱི༑ རྒྱུ་འབྲས་བླང་དོར་དུ་བྱས་ནས་རིགས་དང་བཤེས་གཉེན་སོགས་ལ་བརྟེན་ཏེ་
སངས་རྒྱས་པའི་རྒྱུས་འབྲས་བུ་གསར་དུ་འབྱུང་བར་སྟོན་པ་ལྟ་བུ་ནི་མ་ཡིན་ནོ།
སྐབས་འདིར་སྨིན་བྱེད་ཀྱི་དབང་སྤྲོས་བཅས་སྤྲོས་མེད་རབ་ཏུ་སྤྲོས་མེད་ཤིན་ཏུ་
སྤྲོས་མེད་བཞི་བསྐུར་ཚུལ། གྲོགས་དམ་ཚིག་གི་རིམ་པ། སྟོན་བྱེད་སློབ་དཔོན།
སྟོན་ཡུལ་སློབ་མའི་མཚན་ཉིད་སོགས་ཤུགས་ལ་བསྟན་པ་ཡིན་ཡང་མ་སྤྲོས་ལ།
ཤེས་པར་འདོད་ན་ཐལ་འགྱུར་རྩ་བའི་རྒྱུད་སོགས་ལས་རྟོགས་པར་བྱའོ། །དུས་་་་
ཕུན་སུམ་ཚོགས་པ་ནི། སྟོན་འཁོར་དགོངས་ཀློང་རོ་གཅིག་ཏུ་གནས་པའི་སྐབས་ས་
དུས་བཞི་མཉམ་པ་ཉིད་ཀྱི་དབྱིངས། འཕོ་འགྱུར་ལས་འདས་པའི་ངང་ན་སྐུ་གསུང་
ཐུགས་མི་ཟད་པ་རྒྱན་གྱི་འཁོར་ལོ་བརྩལ་བ་མེད་པར་ལྷུན་གྱིས་གྲུབ་པ་ལྷུན་སྟུག་
པོ་བཀོད་པའི་རྒྱན་ཉིད་དུ་བཞུགས་ཀྱི་དུས་གསུམ་མམ་སྐད་ཅིག་ཐང་ཅིག་ལ་་
སོགས་པའི་དུས་ཀྱིས་བྱེད་པའི་དུས་ཉི་ཚེ་བ་ནི་མ་ཡིན་ནོ། །དེ་ལྟ་བུའི་གླེང་གཞིའི་
དོན་ཉམས་སུ་ལེན་པ་ནི། རྒྱས་པར་བསླབ་པའི་མཐའ་བཅུ་གཅིག་ལྟ་བུས་ཤེས་་་་
པར་བྱ་དགོས་ལ། བསྡུ་ན་སྣང་སྲིད་ཐམས་ཅད་དག་མཉམ་དབྱེར་མེད་ཀྱི་རང་
བཞིན་རྒྱུ་གཅིག་པ་དང་། ཡིག་འབྲུའི་ཚུལ་དང༌། བྱིན་གྱིས་བརླབས་པ་དང་།
མངོན་སུམ་གྱི་གཏན་ཚིགས་བཞིས་གཏན་ལ་ཕབ་ནས་བསྐྱེད་རིམ་སྲིད་པ་སྨིན་
ཚུལ་དང་ཆོས་མཐུན་པར་སྟོང་པ་ཆེན་པོ། སྙིང་རྗེ་སྒྱུ་མ། ཕྱག་རྒྱ་གཅིག་པ། ཕྱག་
རྒྱ་སྤྲོས་བཅས། ཚོམ་བུ་ཚོགས་སྒྲུབ་ལྟ་བུ་དང་། རྫོགས་རིམ་མཐའ་བྲལ་སྟོང་པ་་་
ཉིད་ཀྱི་དོན་ཉམས་སུ་བླངས་པས་སྐུ་གཉིས་ཟུང་འཇུག་གི་དོན་མངོན་དུ་གྱུར་པ་སྟེ།
རྒྱུད་ལས། ཤེས་འཇུག་མཚན་ཉིད་འབྱོར་བའི་གཟུངས། ། འབྲས་བུ་སྨིན་བྱེད་རྒྱུ་
དང་རྐྱེན། །ནུས་མཐུ་ཅན་དུ་གང་གྱུར་པ། །རིག་འཛིན་རྒྱལ་བའི་ཞིང་དུ་གྲགས། །
ཞེས་གསུངས་པ་ལྟར་ཡིན་ལ། རྒྱས་པར་སྒྱུ་འཕྲུལ་དྲྭ་བ་ལས་ཤེས་པར་བྱའོ། །
གཉིས་པ་ནང་ལྟར་བཀོད་པ་ལུས་ཀྱི་དཀྱིལ་འཁོར་ལྟར་བཤད་པ་ནི། ཨེ་ཡིག་གིས་
མཚོན་པའི་གནས་ཕུན་སུམ་ཚོགས་པ་ནི། བདེ་བ་ཆེན་པོ་དགའ་བཞིའི་ཡེ་ཤེས་སྐྱེ་
བའི་གནས་འགྱུ་བྱེད་རྩའི་གཞལ་ཡས་ཁང་དང་། དབྱིངས་སྟོང་པ་ཉིད་ཀྱི་ངོ་བོ་ལུ་
གུ་རྒྱུད་འཆར་བའི་གནས་དུང་ཁང་བྷན་དྷ་འབར་བའི་གཞལ་ཡས་ཁང་དང་། རིག་
པ་རང་བྱུང་ཡེ་ཤེས་ཀྱི་གནས་ཙིཏྟ་རིན་ཆེན་གྱི་གཞལ་ཡས་ཁང་དང༌། དབྱིངས་་་་་
རིག་ཟུང་དུ་འཇུག་པའི་སྣང་བ་འཆར་བའི་སྒོ་ལྟ་བྱེད་མིག་གི་གཞལ་ཡས་ཁང་དང་
བཞིར་གནས་ཏེ། ནོར་བུ་ཕྲ་བཀོད་ལས། རིན་ཆེན་ཟུར་བརྒྱད་གཞལ་ཡས་དང༌།།
འགྱུ་བྱེད་རྩ་ཡི་གཞལ་ཡས་དང་། ། དུང་ཁང་བྷན་དྷའི་གཞལ་ཡས་དང་། །ལྟ་བྱེད་
མིག་གི་གཞལ་ཡས་དང་། །གཞལ་ཡས་ཆེན་པོ་དེ་བཞི་ན། །གསང་སྔགས་ཀུན་གྱི་
གསང་ཆེན་གནས། །ཞེས་སོ། །དེ་ལྟ་བུའི་གཞལ་ཡས་ཁང་དེ་ནི་གྲྭ་ཟུར་རྩུབ་རེག་་
གི་ཆོས་ལས་འདས་ཤིང་དབྱིངས་དང་ཡེ་ཤེས་ཀྱི་རྟེན་གཞིར་གྱུར་པས་ན་ལྷུན་
%gs
%gs
- 158 -
- 159 -



རྒྱུད་འགྲེལ།
ན་ལ
མཉམ་པ། ཚད་གཞལ་དུ་མེད་པའི་ཐིག་ལེ་ནི། དེ་ཉིད་ལས། རྩ་རྣམས་ནང་ན་
ཐིག་ལེ་སྐུ་ལྟར་གནས། །ཆེ་བའི་ཚད་ནི་ནམ་མཁའི་མཐའ་དང་མཉམ། །ཆུང་བའི་
ཚད་ནི་རྟ་རྔ་བཅུ་གཤགས་ཙམ། །གསལ་པའི་ཚད་ནི་ཉི་ཟླའི་དཀྱིལ་འཁོར་འདྲ། །
ཞེས་གསུངས་པ་ཉིད་ཀྱི་བཞུགས་གནས་ཡིན་པས་ཡངས་པ་ཆེན་པོའི་བདག་ཉིད་
ཅན་ཡིན་ནོ། །དེ་རྣམས་ཀྱི་དབྱིངས་སྟོང་པའི་ཆ་ནི། ངོ་བོ་གང་དུའང་མ་གྲུབ་པའི་
སྟོང་པ་ཉིད་དང༌། དེ་བཞིན་དུ་འབྲས་བུ་ཡོད་མེད་ཀྱི་ཆོས་ལས་འདས་པས་སྨོན་དུ་
མེད་པ་དང་། རྒྱུ་མུ་བཞིའི་ངོ་བོར་མ་གྲུབ་པས་མཚན་མའི་ཡུལ་དང་བྲལ་བའོ། །
གཞལ་ཡས་ཁང་ཆེན་པོ་བཞི་པོ་དེའི་དབྱིངས་སུ་སྣ་ཚོགས་འཁོར་འདུས་ཀྱི་རྒྱན་
གྱི་བཀོད་པ་དང་ཚུལ་མཚུངས་པ། གནས་ལྔའི་རྩ་འཁོར་གྱི་དྲ་བ་དང་དེ་དག་གང་
ལ་འབྲེལ་བའི་གཞི་དབུ་མའི་ཆོས་ཚུལ་ལུས་ཀྱི་དབུས་སུ་དྲང་པོར་གནས་པ་དང་།
གཡས་གཡོན་དུ་ཁམས་དཀར་དམར་འབབ་པའི་སྣོད་རོ་རྐྱང་སྟེ་ཀ་བ་གསུམ་དང་།
དེ་ལ་དབྱེ་ན་རྩ་སྟོང་ཕྲག་བདུན་ཅུ་རྩ་གཉིས་ཀྱི་བཀོད་པ་རྣམས་རྒྱ་མཚོ་ཆེན་པོའི་
དབྱིངས་ལ་གཟའ་སྐར་གྱི་གཟུགས་སྣང་བཀྲུ་བ་བཞིན་དུ་གནས་ཏེ། རྩ་གནས་་་
འཁོར་ལོ་ལས། ལུས་ཀྱི་རྩ་མདུད་ཅུ་ཡི་འཁོར་ལོ་བཞི། །འཁོར་ལོ་དྭ་བ་བཞིན་དུ་
མང་འབྲེལ་ཡང་། །མཆོག་ཏུ་དྲང་བ་ལུས་ཀྱི་ཀ་བའི་ཚུལ། །སྐུ་གསུམ་བསྐྱེད་པའི་་
ཡེ་ཤེས་རྩ་གསུམ་གནས། །ཞེས་སོ། །འཁོར་ལོ་བཞི་ནི་ལྟེ་བ་དང་གསང་གནས་ཀྱི་
རྩ་འཁོར་གཅིག་ཏུ་བྱས་པ་ཡིན་ལ། འཁོར་ལོ་རྣམས་ནི་གདུགས་ཀྱི་རྩིབས་མ་
བཞིན་དུ་རྩ་བ་དབུ་མར་ཟུག་ལ་རྩེ་མོ་མང་དུ་གྱེས་ཏེ། ལྟེ་བ་དང་གསང་བ་བསྡོམས་
ནས་དྲུག་ཅུ་རེ་བཞིར་གྱེས། སྙིང་གར་བརྒྱུད། མགྲིན་པར་བཅུ་དྲུག་སྤྱི་བོར་སོ་་་་
གཉིས་སུ་གྱེས་ནས་ལུས་དང་ཡན་ལག་དང་ཉིང་ལག་ཀུན་དང་འབྲེལ་བ་ཡིན་ནོ། །
ཀ་བ་གསུམ་ལས། རོ་མ་ནི་རྐྱང་མའི་གཡོན་ནས་འཁྲིལ་ནས་གཡས་སུ་
སྣེ་མིག་གཡས་ནས་རྒྱུའོ། །རྐྱང་མ་ནི་སྙིང་གི་རྩེ་མོའི་གཡོན་ནས་ཐོན་ཏེ་མགྲིན་
པར་རྩའི་དྲྭ་བ་ལས་ཐོན་ནས་ཐོད་པའི་ནང་ནས་ཚུར་ཞུགས་ཏེ་མིག་གཡོན་པ་ན་སྒོ་
དོད་པའོ། །ཀུན་འདར་མའམ་དབུ་མ་ལ་རྩེ་མོ་གསུམ་དུ་གྱེས་ནས་དབུས་མ་སྤྱི་བོ་་
ge?
ཚངས་པའི་བུ་གར་ཟུག་ལ། གཡས་པ་རྣ་བ་གཡས་པ་ལ་སྣང་བས་ལས་ཀྱི་རླུང་
འགྱུ༑ འདི་ལས་ཡལ་ག་ཕྲ་མོ་གཉིས་སྣ་བུག་གཉིས་ལ་ཟུག་གཡོན་པ་རྣ་བ་གཡོན་
པ་ལ་ཟུག་པ་ལས་ཡེ་ཤེས་ཀྱི་རླུང་འཆར་བར་བྱེད་པ་སྟེ། ཐལ་འགྱུར་ལས། རྣ་བ་་་
གཡས་པས་ལས་རླུང་སྟོན། གཡོན་པས་སྒྲ་རྣམས་ཡེ་ཤེས་ཉིད། །ཅེས་སོ།
དེ་དག་ཐམས་ཅད་ཀྱང་རྟག་བརྟན་བདེན་གྲུབ་ཀྱི་བདག་ཉིད་དུ་མི་ལྟ་བར་ནང་
དབྱིངས་ཡེ་ཤེས་ཆེན་པོའི་ཀློང་དུ་འཁྱིལ་བ་འགྱུར་མེད་དོན་དམ་བདེན་པའི་རང་
གདངས་སུ་བལྟ་པར་བྱའོ། །དེ་དག་ནི་རྒྱུད་སྡེ་སྤྱི་ཁྱབ་ཀྱི་བཤད་པའི་གནས་ཐུན་་་
མོང་པ་ཡིན་ལ། ཐུན་མིན་འོད་གསལ་སྙིང་ཐིག་རང་གི་བཞེད་པའི་རྩ་གནས་ནི།
ངོ་བོ་རང་བཞིན་ཐུགས་རྗེ་གསུམ་དབྱེར་མི་ཕྱེད་པ་གཞིའི་རིག་པ་གནས་པའི་སྣོད་་
ཟབ་ཅིང་རྟོགས་པར་དཀའ་བ་སྙིང་གི་ནང་དུ་བཞུགས་པ་ཀ་ཏི་གསེར་གྱི་རྩ་ཆེན་་་་
དང་༑ ཡེ་ཤེས་དེ་དག་གི་རང་གདངས་སྲོག་རྩར་འཆར་བར་བྱེད་པའི་ལམ་ཆེ་ཆུང་་་
གི་ཚད་འདི་ཞེས་དམིགས་སུ་མེད་པ་ཡངས་པ་རྒྱ་ཆེ་བའི་རྩ་ཤེལ་སྦུག་ཅན་དང་།
རིག་པ་རྟོག་མེད་མཐའ་དབུས་དང་བྲལ་བ་སྤྱི་བོ་ཚངས་པའི་སྒོ་ནས་འཆར་བའི་་་་
ལམ་སྟོང་པ་རང་གྲོལ་གྱི་རྩ་མཉམ་བརྡལ་ཕྱལ་བ་ཆེན་པོར་གནས་པ་དང་། ད་་་་
དཀར་སྣལ་མ་དང་ཕྲ་ལ་འཁྲིལ་གཉིས་མིག་གཡས་གཡོན་དུ་ཟུག་ནས་འོད་གསལ་
ལྷུག་པར་འཆར་བའི་རྟེན་བྱེད་ལ། ཕྲ་ལ་འཁྲིལ་གྱི་ནང་རྩ་འགྲེང་བུ་གཅིག་ལ་་་་
བཞིར་གྱེས་པ་འཁོར་ལོ་བཞིའི་དབུས་སུ་ཟུག་ནས་འོད་གདངས་གསལ་བར་བྱེད་་་
དོ༑ ༑དེ་གཉིས་བྱེད་ལས་གཅིག་པས་ལྷན་དུ་བསྡོམས་ཏེ་རྩ་བཞིར་དབྱེ་སྟེ།
ཤར་ལས། ཀ་ཏི་གསེར་གྱི་རྩ་ཆེན་ཏེ། །ཤེལ་གྱི་སྦུ་གུ་ཁོག་པ་སྟོང་། །དར་དཀར་་་
སྣལ་མ་ཕྲ་ལ་འཁྲིལ། །སྟོང་པ་རང་གྲོལ་རྩ་ཆེན་པོ། །དེ་ཡང་སྒོ་བཞིར་རང་སྣང་་་་
རྩ༑ ༑དེ་ནས་ལམ་བྱུང་དྷུ་ཏིར་ཐིམ། །ཞེས་སོ། །ཡང་ན་སྟོང་པ་རང་གྲོལ་མ་བརྩིས་
པས་བཞིར་བཤད་དེ། སྒྲོན་མ་འབར་བ་ལས། སེམས་ཅན་ཀུན་གྱི་ལུས་ཀྱི་དཀྱིལ།།
ཙིཏྟ་རིན་ཆེན་གཞལ་ཡས་ལས། །རྩ་ནི་སྟོང་ཕྲག་གྲངས་མང་ཡང་། །ཁྱད་པར་ཆེན་
པོའི་རྩ་བཞི་ལས། །ཀ་ཏི་གསེར་གྱི་རྩ་ཆེན་དང་། །དར་དཀར་སྣལ་མ་ལྟ་བུ་དང་།།
རང་་་་་
མ
- 160 -
• 161 -



ས
ཕྲ་ལ་འཁྲིལ་དང་ཤེལ་སྦུག་ཅན། །ཞེས་སོ། །རྩ་དེ་རྣམས་ནི་དོན་དམ་ཡེ་ཤེས་ཆེན་
པོའི་རང་བཞིན་ཡིན་པས། རེ་དོགས་དང་འདོད་ཞེན་གྱིས་ཀུན་ནས་བསླངས་པའི་
དགག་སྒྲུབ་ཀྱི་ལམ་ཉི་ཚེ་བས་གསར་དུ་བསྐྲུན་པ་མིན་པར་རྩོལ་མེད་རིག་པའི་ངོ་
བོ་དང་དབྱེར་མེད་པ་ཡིན་ཕྱིར་ཚུར་མཐོང་གི་བློའི་སྤྱོད་ཡུལ་ལས་འདས་པ་ཟུག་
བཅས་རྒྱུ་འབྲས་ཀྱི་མཚན་ཉིད་ལས་བསྐལ་བས་ན། དགུ་ཆེན་བདེ་བ་ཆེན་པོའི་
རང་བཞིན་དུ་བཞུགས་པ་ནི། སྣང་བཞིའི་ཉམས་སྣང་གི་ཆོས་རྣམས་སྣ་ཚོགས་་་་
འབྱུང་བའི་གཞི་ཡིན་ནོ། །སྟོན་འཁོར་ཆོས་དང་དུས་རྣམས་ལ་བཤད་ཚུལ་གསུམ་་
ལས༑ དང་པོ་གཡོ་བ་རླུང་དང་སྦྱར་ན། ཉིན་ཞག་གཅིག་ལ་ཡེ་ཤེས་ཀྱི་རླུང་སྟོང་
གཅིག་ལྔ་བརྒྱ་སུམ་ཅུ་རྒྱུ་བ་ནི་སྟོན་པ། ཉི་ཁྲི་ཆིག་སྟོང་ནང་ནས་དེ་དག་ཆད་པའི་་
ལྷག་མ་ལས་རླུང་ནི་འཁོར། འཕྲུལ་འཁོར་སོགས་ཀྱིས་ལས་རླུང་འགོག་པ་ཆོས།
ལས་རླུང་དབུ་མར་ཐིམ་ཏེ་ཡེ་རླུང་འབའ་ཞིག་ཏུ་གྱུར་པ་ནི། སྟོན་འཁོར་དགོངས་པ་
དབྱེར་མེད་དུ་བཞུགས་པའི་དུས་སོ། །ཀུན་རྫོབ་ཐིག་ལེའི་དབང་དུ་ན། སྤྱི་བོར་ཕ་
ལས་ཐོབ་པའི་ཐིག་ལེ་ནི་སྟོན་པ། གཞན་རྩ་འཁོར་རྣམས་སུ་གནས་པའི་ཐིག་ལེ་་་
འཁོར་༑ དབབ་བཟུང་འདྲེན་བཀྲམ་གྱིས་གནད་དུ་བསྣུན་པ་ཆོས། ཐིག་ལེ་ཐམས་་
ཅད་སྤྱི་བོའི་ཧཾ་དང་རོ་གཅིག་ཏུ་འདྲེས་ཚེ་སྟོན་འཁོར་དགོངས་པ་དབྱེར་མེད་ཀྱི་དུས་
སོ༑ ༑འོད་གསལ་ཐིག་ལེའི་དབང་དུ་ན། ཝཾ་ཡིག་གིས་མཚོནཔའི་སྟོན་པ་ནི་ཙིཏྟ་་
རིན་ཆེན་འབར་བའི་གཞལ་ཡས་ན་རང་བྱུང་གི་རིག་པ་ཀུན་ཏུ་བཟང་པོ་དང་
བཟང་མོ་གཉིས་སྣང་སྟོང་བདེ་ཆེན་གྱི་ཡེ་ཤེས་ངོ་བོ་སྐུར་གནས་པ་བུམ་པའི་སྐུ་ལྟ་
བུ༑ རང་བཞིན་འོད་དུ་གནས་པ་བུམ་ནང་གི་མར་མེ་ལྟ་བུ། ཐུགས་རྗེ་འོད་ཟེར་དུ་་
གནས་པ་ཉི་མའི་འོད་ཟེར་ལྟ་བུ་སྟེ། ཐལ་འགྱུར་ལས། ཙིཏྟ་རིན་ཆེན་གཞལ་ཡས་
ན༑ ༑ངོ་བོ་ཀ་ནས་དག་པའི་ཆ། །སྟོང་གསལ་འདུས་པ་སྐུ་ཡི་གདངས། །ཞལ་ཕྱག་
རྫོགས་པ་བུམ་སྐུའི་ཚུལ། །ལྷུན་གྲུབ་འོད་ཀྱི་གོང་བུར་གནས། །ཐུགས་རྗེ་ཁ་དོག་
སོ་སོར་གསལ། །ཞེས་སོ། །མ་ཡིག་གིས་མཚོན་པའི་འཁོར་ཕུན་སུམ་ཚོགས་པ་ནི།
རང་རྩལ་རོལ་པ་ཡེ་ཤེས་ཀྱི་རིགས་ལྔ་ཡབ་ཡུམ་ལྟ་ནི། དེ་ཉིད་ལས། རིན་ཆེན་་་་
ཉི%gs
རྒྱུད་འགྲེལ།
འདུས་པ་ཟུར་བརྒྱད་སྒོ། །ཡེཤེས་ལྔ་དང་སྐུ་ལྔ་སྟེ། །རླུང་དང་ཤེས་པའི་རྩལ་ཡང་་་
ལྔ༑ ༑ཐམས་ཅད་ལྔ་ལྔའི་རང་བཞིན་ནོ། །ཞེས་པ་དེ་དང་། བྱང་ཆུབ་ཆེན་པོའི་ཡེ་
ཤེས་གང་ཞིག་ལས་ཉོན་གྱིས་གཞོམ་པར་མི་ནུས་པའི་སེམས་དཔའ་བའི་རང་
བཞིན་ཅན་གྱི་འཁོར་ཡང་དཔག་ཏུ་མེད་དེ། རྩལ་རྫོགས་ལས། ཀུན་གཞི་ཆོས་
འབྱུང་ཆེན་པོའི་མཛོད། །རིག་པའི་ཡེ་ཤེས་གོང་བུར་གནས། །སྣང་བ་འཛིན་མེད་་
ཡུལ་གྱི་མཛོད། །རིག་པའི་ཡེ་ཤེས་དབྱིངས་སུ་གནས། །གསང་འདུས་རིན་ཆེན་
ཟུར་བརྒྱད་མཛོད། །རིག་པའི་ཡེ་ཤེས་ཡབ་ཡུམ་ཚུལ། །སྲོག་འདུས་རིན་ཆེན་ཟུར་
བཞིའི་མཛོད། །རིག་པའི་ཡེ་ཤེས་ཐིག་ལེར་གནས། །དོན་འཁྱིལ་བྷནྡྷའི་གཞལ་་་
ཡས་མཛོད། །རིག་པའི་ཡེ་ཤེས་ཁྲོ་སྐུར་གནས། །འགག་མེད་གསལ་བའི་སྒོ་
གཉིས་མཛོད། །དབྱིངས་དང་ལུ་གུ་རྒྱུད་དུ་གནས། །སྟོང་པ་མཚན་བྲལ་ནམ་མཁའི་
མཛོད༑ ༑རིག་པའི་ཡེ་ཤེས་འོད་དུ་གནས། །དེ་ནི་གསང་བའིམཛོད་དུ་བསྟན། །
ཅེས་གསུངས་པ་དེ་དག་ཐམས་ཅད་སྟོན་པ་རིག་པའི་ཡེ་ཤེས་ཀྱི་རྣམ་རོལ་ཙམ་དུ་
ངེས་པས་ན་སྟོན་འཁོར་དགོངས་པ་དབྱེར་མེད་དུ་གྲུབ་བོ། །གཞན་ཡང་རང་རང་་་་
གི་རིགས་ཀྱི་མཚན་ཉིད་འཛིན་པ་ཡི་སྣང་བཞིའི་ཐིག་ལེ་ས་བཅུའི་ཡོན་ཏན་མཐའ་
དག་རྫོགས་པ་མི་འཇིགས་པ་བཞིའི་སར་བདེ་མྱུར་དུ་འཁྲིད་པར་བྱེད་པའི་སེམས་་་
དཔའ་ཡི་འཁོར་རྣམས་ཀྱང་ཉི་མ་ལ་ཟེར་ལྟར་རང་ཆས་སུ་བཞུགས་ཏེ། ཇི་ལྟར་་་
བཞུགས་ན། ཀ་ཏི་གསེར་གྱི་རྩ་ཆེན་ན་ཆོས་ཉིད་ཟད་པའི་སྣང་བ་གཞིའི་ཐིག་ལེ་་་
བཟང་པོ་ངོ་བོ་རང་བཞིན་ཐུགས་རྗེ་གསུམ་དབྱེར་མེད་པ་གནས། དར་དཀར་སྣལ་
མ་ན་ལམ་གྱི་ཐིག་ལེ་བཟང་པོ་སྒྲོན་མ་བཞི་དང་བཅས་པ་ཆོས་ཉིད་མངོན་སུམ་གྱི་་་
སྣང་བ་མིག་གཡས་ན་གནས། ཕྲ་ལ་འཁྲིལ་ན་བཟང་པོའི་རྩེ་མོའི་ཐིག་ལེ་ཉམས་་་
གོང་འཕེལ་ཀྱི་སྣང་བ་སྣ་ཚོགས་གཡོན་ན་གནས། ཤེལ་སྦུག་ཅན་ན་ཚད་ཕེབས་ཀྱི་
སྣང་བའི་རྟེན་ནང་གསལ་ཡེ་ཤེས་ཀྱི་འཆར་གཞི་གནས་པ་དང་། སྟོང་པ་རང་གྲོལ་
ནི་རྡོ་རྗེ་ལུ་གུ་རྒྱུད་ཀྱི་སྐུ་གནས་པ་དེ་ཉིད་བཟང་པོའི་རྒྱན་དང་ལྡན་པའི་ཐིག་ལེ་
ཞེས་བྱ་སྟེ། སྒྲོན་མ་འབར་བ་ལས། གཞི་ཡི་ཐིག་ལེ་བཟང་པོ་དང་། །ལམ་གྱི་ཐིག་
@g
-163 •
- 162 -



རྒྱུད་འགྲིལ།
ལེ་དེ་བཞིན་བཟང་། །བཟང་པོ་རྣམས་ཀྱི་རྩེ་མོ་དང་། །བཟང་པོའི་རྒྱན་དང་ལྡན་
པར་ཡང་། །རྩ་རྣམས་ཀྱི་ནི་ནང་ན་གནས། །ཞེས་སོ། །ཐིག་ལེས་མཚོན་པའི་ཆོས་
ཕུན་སུམ་ཚོགས་པ་ནི། བཞུགས་སྟངས་དང་གཟིགས་སྟངས་སོགས་ཀྱི་གནད་
གཅུན་པས་སྟོན་པ་ཤེས་རབ་རང་བྱུང་སྒྲོན་མའི་དགོངས་པ་གསལ་སྟོང་ཟུང་འཇུག་
གི་དོན་མ་འགགས་རང་ཤར་ཆེན་པོར་གྱུར་ནས། འཁོར་དབྱིངས་ཐིག་ལུ་གུ་རྒྱུད་
ཀྱི་སྣང་བ་རྣམས་ལ་རང་གནས་དོན་གྱི་དབང་བསྐུར་ཐོབ་མེད་པའི་དོན་མངོན་དུ་
གྱུར་ཏེ། དབྱིངས་ཞིང་ཁམས་སུ་སྨིན། ཐིག་ལེ་གཞལ་ཡས་ཁང་དུ་གྱུར་ཅིང་།
ལུག་རྒྱུད་སྐུར་སྨིན་ཏེ་ཟག་བཅས་ཀ་དག་ཏུ་གྲོལ་བ་ཉིད་ཡིན་ནོ། །ཡ་ཡིག་གི་
མཚོན་པའི་དུས་ཕུན་སུམ་ཚོགས་པ་ནི། སྟོན་པ་རང་བྱུང་གི་རིག་པ་དང་། འཁོར་་་་
གདངས་རྩལ་རོལ་པའི་ཆོ་འཕྲུལ་ཐམས་ཅད་དབྱེར་མེད་མཉམ་པ་ཆེན་པོའི་
དགོངས་ཀློང་རོ་གཅིག་ཏུ་གནས་པའི་དུས་སོ། །དེ་ལྟ་བུའི་དུས་དེ་ནི་གཞི་ལམ་
འབྲས་བུའི་སྐབས་ཐམས་ཅད་དུ་ཡིན་གྱི། ལམ་
ལམ་སྦྱངས་ནས་འབྲས་བུ་མངོན་དུ་གྱུར་
ཏེ་སྣང་སྲིད་ཐམས་ཅད་དག་པ་འབའ་ཞིག་ཏུ་རྟོགས་པའི་སྐབས་ཁོ་ན་ལ་གོ་བར་མི་
བྱའོ༑ ༑གླེང་གཞི་འདི་ཉིད་བཤད་ཚུལ་གཞན་ཡང་བཤད་རྒྱུད་རྒྱ་མཚོའི་རྗེས་སུ་་་
འབྲངས་ནས་སྟེང་སྒོ་དང་སྦྱར་བ། བཤད་རྒྱུད་ཐལ་བའི་རྗེས་སུ་འབྲངས་ནས་འོག་
སྒོ་དང་སྦྱར་ཏེ་འཆད་ཐབས་ཡོད་ཀྱང་འདིར་མ་སྤྲོས་ལ། ཤེས་པར་འདོད་ན་རྒྱུད་
འདི་དང་དེ་དག་སྦྱར་ཏེ་རྟོགས་པར་བྱའོ། །གསུམ་པ་གསང་བ་འོད་གསལ་གྱི་
བཞུགས་ཚུལ་དང་སྦྱར་ཏེ་བཤད་པ་ལ། གནས་ཕུན་སུམ་ཚོགས་པ་ནི། ཐོག་མ་་
སྤྱི་གཞི་ཡིན་ལ། དེ་ལས་རང་རྩལ་རིག་པའི་ཡེ་ཤེས་གཡོས་ཏེ་རང་ངོ་ཇི་བཞིན་དུ་་
མཐོང་བ་ནི་སྟོན་འཁོར་ཚོགས་ནས་ཆོས་བསྟན་པའི་དུས་ཡིན་ལ། དེ་ལ་གནས་
བཤད་པ་ལ། གྲུབ་མཐའ་རྗེས་འཛིན་གྱི་གཞི་དྲུག་སྐྱོན་ཅན་དུ་བསྟན་པ། ལམ་་་་་
རྗེས་འཛིན་ཀ་དག་སྐྱོན་མེད་རང་གཞུང་དུ་བཀྲལ་བ་དང་བདུན་ཡོད་དེ། ཀློང་དྲུག་
པ་ལས། རྟོག་ཚོགས་རྣམས་ཀྱིས་གཏན་ཕབ་ན། །རིམ་པ་བདུན་གྱི་ཚུལ་དུ་སྣང་།།
རིམ་པ་བདུན་གྱི་སྣང་བ་ཡང་། །ངོ་བོ་གཅིག་གི་སྣང་ཚུལ་ལས། །གཅིག་མ་ཤེས་་་
ཉི%ཁྱིཙྪ
པས་དེ་ལྟར་སྣང་། །ཞེས་གསུངས་པ་ལྟར། དང་པོ་གཞི་ལྷུན་གྲུབ་དུ་འདོད་པ་ནི།
ལྷུན་གྲུབ་ཀྱི་གནས་ལུགས་རྒྱ་གར་ཡང་མ་ཆད། ཕྱོགས་གང་དུའང་མ་ལྷུང་། ཡོན་་
ཏན་ཐམས་ཅད་ཡེ་ནས་ལྷུན་གྲུབ་གནས་ཟེར་བ་མི་འཐད་དེ། དེ་ལྟར་ན་གློ་བུར་དྲི་
བྲལ་གྱི་ཡོན་ཏན་ཡང་ཡེ་ནས་ཡོད་པར་ཐལ། འདོད་ན་སུའང་འཁྲུལ་མི་སྲིད་པར་་་
ཐལ༑ འཁྲུལ་བ་འདི་དག་མི་རིགས་པ་དང་། རྒྱུ་ལ་འབྲས་བུ་གནས་པར་ཐལ་བ་་་
སོགས་སྐྱོན་མང་ངོ༌། །གཉིས་པ་གཞི་མ་ངེས་པར་འདོད་པ་ནི། ངོ་བོ་གང་ཡང་མ་་་་
ཡིན་པས་རང་བཞིན་གཅིག་ཏུ་མ་ངེས་བློས་གང་ལྟར་བརྟགས་པ་ཙམ་དེ་ལྟར་སྣང་
ཟེར་བ་མི་འཐད་དེ། མ་ངེས་ན་གཞིར་མི་རུང་སྟེ་ས་ཟིན་མེད་པའི་ཕྱིར་རོ། །བློས་་་
བཏགས་པ་ལྟར་ཡིན་ན། འཁོར་བར་བརྟགས་དུས་མྱང་འདས་མི་རུང་བ་དང་།
སྐྱོན་ཡོན་ཏན་དུ་བརྟགས་ན་དེར་ཐལ་བ། གཅིག་ཏུ་བཟུང་དུས་དུ་མ་ཡིན་པར་མི་
རུང་བར་འགྱུར་རོ། །མ་ངེས་པའི་ཕྱིར་འཁྲུལ་གྲོལ་གོ་འཕོ་བར་ཐལ་བ་དང་། གྲོལ་
ཟིན་ཀྱང་འཁྲུལ་བར་ཐལ་བ། མ་གྲོལ་བའང་གྲོལ་བ་ཡིན་པར་འགྱུར་བ་སོགས་
སྐྱོན་མང་ངོ་། །གསུམ་པ་གཞི་ངེས་པ་དོན་གྱི་དངོས་གཞིར་འདོད་པ་ནི། ངོ་བོ་མི་
འགྱུར་བ་ནམ་མཁའ་ལྟ་བུ། སྣང་ཚུལ་བསྒྱུར་མི་བཏུབ་པ་མེ་དང་ཆུ་ལྟ་བུའོ་ཟེར་བ་
མི་འཐད་དེ། ལམ་ལ་འབད་ཀྱང་གྲོལ་བ་མི་སྲིད་པར་ཐལ་བ་དང་། འདོད་ན།
གཞི་རྟོགས་པ་དང་ལམ་བསྒོམ་པ་དོན་མེད་དུ་ཐལ་བ་དང་། བདག་རྟག་པ་དང་་་་
ཁྱད་མེད་པར་འགྱུར་བ་སོགས་སྐྱོན་མཐའ་ཡས་སོ། །བཞི་པ། གཞི་ཅིར་ཡང་
བསྒྱུར་དུ་བཏུབ་པར་འདོད་པ་ནི། ངོ་བོ་ཕྱོགས་དང་རིས་སུ་མ་ཆད་པའི་གནས་ཚུལ་
གང་དུའང་བསྒྱུར་བཏུབ་པར་འདོད་པ་མི་འཐད་དེ། བསྒྱུར་ཏུ་བཏུབ་པའི་ཕྱིར་
གནས་ལུགས་མ་ཡིན་པར་ཐལ་བ་དང་། བེམ་ཤེས་ཕན་ཚུན་བསྒྱུར་ཏུ་བཏུབ་པར་་་་
ཐལ་བ་དང་། གྲོལ་ཟིན་པའང་འཁྲུལ་བར་བསྒྱུར་བཏུབ་པར་ཐལ་ལོ། །ལྔ་པ་།
གཞི་ཅིར་ཡང་ཁས་བླང་དུ་བཏུབ་པར་འདོད་པ་ནི་། དངོས་པོ་རྣམས་ཀྱི་ངོ་བོ་གཞི་
མེད་ཕྱོགས་ཡན་དུ་ཤར་བས་ཅིར་ཡང་ཁས་བླང་བཏུབ་ཟེར་བ་མི་འཐད་དེ། གང་་་་
ཡང་ཁས་བླང་དུ་རུང་བའི་ཕྱིར། དངོས་པོ་ལ་མཐའ་ཐུག་པ་མེད་པས་གཞི་ཐུག་་་
gg
བ 165 -
• 164 -



རྒྱུད་འགྲེལ།
༣
མེད་དུ་ཐལ། འདོད་ན་གཞི་ཇི་བཞིན་རྟོགས་པའི་དུས་མི་སྲིད་པར་ཐལ། ཡོད་མེད་
རྟག་ཆད་དུ་ཐལ་བས་གནས་ལུགས་སུ་མི་རུང་བར་འགྱུར་བ་སོགས་སྐྱོན་མང་ངོ༌།།
དྲུག་པ་གཞི་སྣ་ཚོགས་སུ་འདོད་པ་ནི་ངོ་བོ་ཀུན་ཏུ་ཤར་བས་སྣང་ཚུལ་སྣ་ཚོགས་
པའོ་ཟེར་པ་མི་འཐད་དེ། གཞི་སྣ་ཚོགས་པ་ཡིན་པས་དུ་མར་ཐལ། དུ་མ་མཐའ་་་
ཡས་པའི་ཕྱིར་དེ་རྟོགས་པའི་དུས་མེདཔ་དང་། སྣང་ཚུལ་འཕོ་འགྱུར་བྱེད་པ་ལྟར་་་་
གཞིའང་དེར་ཐལ་བ་སོགས་སྐྱོན་མང་ངོ༌། །བདུན་པ་ཀ་དག་སྐྱོན་མེད་ནི། གནས་
ལུགས་བདེ་བ་ཆེན་པོ་གཉུག་མའི་སེམས་དེའི་ངོ་བོ་ཀ་ནས་དག་པའི་དབྱིངས་ཡོད་
མེད་རྟག་ཆད་ཀྱི་མཐའ་དང་བྲལ་བ་སྟེ། ཀློང་དྲུག་པ་ལས། སྤྲོས་བྲལ་ཆོས་ཉིད་ཀ་
དག་ནི། །རང་ངོ་རྣམ་དག་སྙིང་པོའི་གཞི། །དེ་ལ་ཚིག་དང་ཡི་གེ་བྲལ། །བརྗོད་
པས་གཏན་ལ་དབབ་ཏུ་མེད། །སྒྲོ་འདོགས་ཐ་སྙད་ཀུན་བྲལ་ཏེ། །གཟུང་དང་
འཛིན་པའི་རྣམ་རྟོག་མེད། །སངས་རྒྱས་མེད་ཅིང་སེམས་ཅན་མེད། །ཆོས་མེད་ཆོས་
ཀྱི་འདུ་ཤེས་མེད། །གང་མེད་ཅི་མེད་ཅི་ཡང་མེད། །ཅེས་སོ། །རང་བཞིན་ལྷུན
གྱིས་གྲུབ་པའི་རིག་པ་སྐུ་དང་ཡོན་ཏན་ཡེ་རྫོགས་སུ་ནང་དབྱིངས་ན་བཞུགས་པས་
རྟག་པའི་མཐའ་དང་བྲལ་བ་སྟེ། སེང་གེ་རྩལ་རྫོགས་ལས། གཞི་ལ་གནས་པའི་
རིག་པ་ནི། །ཡེ་ཤེས་དབྱིངས་ན་སྐུ་གསུམ་རྫོགས། །དཔེར་ན་རྨ་བྱའི་སྒོ་ང་བཞིན།།
ནང་འོད་ཡེ་ཤེས་གསལ་བར་ལྡན། །ཞེས་སོ། །ཐུགས་རྗེ་ཟུང་དུ་འཇུག་པའི་
གདངས་འཁོར་འདས་ཐམས་ཅད་ལ་ཁྱབ་པའི་ལྷུན་མཉམ་པ། སྣ་ཚོགས་འཆར་
བའི་གཞི་མར་གནས་པའི་ཡངས་པ་ཆེན་པོའི་བདག་ཉིད་དུ་བཞུགས་པ་སྟེ། བཀྲ་་
ཤིས་མཛེས་ལྡན་ལས། ཀུན་ལ་ཁྱབ་པའང་གཅིག་འདུས་ཆེན་པོ་དག་པ་ལ་འཁྲུལ་
བ་མ་འགགས་པ་ཆེན་པོ་རྫོགས་པ་ལ་གཅིག་ཏུ་སྣང་བ་ཆེན་པོ་ཐུགས་རྗེའི་གོ་མ
འགགས་པར་བཞུགས་སོ། །ཞེས་སོ། དེ་ལྟ་བུ་གཞི་གནས་དོན་གྱི་ཡེ་ཤེས་ཀྱི་་
དབྱིངས་ནི། ངོ་བོ་སྐུ་ལྟར་བཞུགས་ཀྱང་མཚན་མ་རིས་ཅན་གྱི་ཞལ་ཕྱག་ཏུ་གྲུབ་པ་
མེད་པས་སྟོང་པ་ཉིད་དོ། །དེ་བཞིན་དུ་རང་བཞིན་འོད་དུ་བཞུགས་ཀྱང་ཁ་དོག་
རིས་བཅས་སུ་གྲུབ་པ་མེད་པས་སྨོན་དུ་མེད་པ། །ཐུགས་རྗེ་ཡེ་ཤེས་སུ་བཞུགས་
ཀྱང་བྱ་བྱེད་ཀྱི་རྣམ་པ་ཡུལ་དང་ཡུལ་ཅན་དུ་གྲུབ་པ་མེད་པས་མཚན་མའི་ཡུལ་དང་
བྲལ་བ་སྟེ། ཐལ་འགྱུར་ལས། ཐོག་མའི་ངོ་བོ་རང་བཞིན་དང་། །ཐུགས་རྗེ་རྣམ་པ་
གསུམ་དུ་གནས། །དེ་ཡང་ངོ་བོ་སྐུར་གནས་པའི། །ཆོས་དང་ལོངས་སྤྱོད་རྫོགས་
པའི་ཆར། །མ་ཕྱེད་འབྱེད་པ་མེད་པའི་ཚུལ། །བབས་ལས་གྲུབ་པ་ཉིད་ལ་ཡང་། །
སྐུ་མདོག་ལ་སོགས་བློ་ཡུལ་མེད། །རང་བཞིན་འཆར་བྱེད་འོད་ཀྱི་ཚུལ། །དཀར་་་་
དམར་སེར་དང་ལྗང་མཐིང་ནི། །མཚན་མ་རིས་ཅན་མ་ཡིན་པར། །རིས་མེད་ཤེས་
པའི་བབས་ལས་གྲུབ། །ཐུགས་རྗེ་འཆར་གཞི་སྣ་ཚོགས་ལས། །འདི་འདྲ་གཅིག་ཏུ་
ངེས་མེད་པས། །སྣ་ཚོགས་སྣང་ཕྱིར་གཞི་ཞེས་བྱ། །ཞེས་སོ། །སྐུ་གསུམ་དབྱེར་་་
མེད་པའི་གཞི་དེའི་དབྱིངས་སུ་སྐུ་ལྔ་ཡེ་ཤེས་ལྔ་འོད་ལྔ་སོགས་སྣ་ཚོགས་འཁོར་་་
འདུས་ཀྱི་ཆོས་ཁམས་གྲངས་མེད་པ་རྒྱུ་མཚོ་དྭངས་པ་ལ་གཟའ་སྐར་གྱི་བཀོད་པ་་་
མ་འདྲེས་པར་བཀྲ་བ་བཞིན་དུ་ནང་དབྱིངས་ཡེ་ཤེས་ཆེན་པོའི་ཀློང་དུ་འཁྱིལ་བ་་་
ཡིན་ཏེ། བཀྲ་ཤིས་མཛེས་ལྡན་ལས། ཀྱེ་སྣང་བ་ཆེན་པོ་ཡངས་པའི་ཀློང་འདི་ནི་མ་
གཡོས་པའི་ཆོས་ཀྱི་སྐུ་ཆེན་པོ་ལས་མ་འཁྲུལ་བའི་སངས་རྒྱས་ཆེན་པོར་བཞུགས་་་་
སོ༑ ༑ངོ་བོའི་སྐུ་མ་འགགས་པར་གནས་ཏེ། ངོ་བོ་མི་འགྱུར་ཐབས་གསང་བ། མ་་་
གཡོས་མི་གཡོ་མི་བསྐྱོད་པ། སྣང་བ་ཐམས་ཅད་དུས་གཅིག་ལ་རྫོགས་པ། ཡེ་ཤེས་
ཐམས་ཅད་སྐད་ཅིག་ལ་རྫོགས་པ། སྐུ་ཐམས་ཅད་སྨིན་པར་གནས་པ། འོད་ཀྱི་་་་
སྣང་བ་ཐམས་ཅད་མ་བསྒྲིབས་པར་གསལ་བ། གནས་ལུགས་ཀྱི་སྣང་བ་ལ། སྣང་
བ་ཐབས་ཀྱིས་མ་བསྒྲིབས་པ་ངོ་བོ་རང་བཞིན་ཐུགས་རྗེ་གསུམ་རྒྱ་མ་ཆད་པར་
ཡོངས་སུ་རྫོགས་པ་ཆེན་པོ། ཞེས་སོ། །གཞི་གདོད་མའི་ངོ་བོ་དེ་ནི་ཚུལ་མཐོང་གི་
བློས་རྟོགས་པར་དཀའ་བས་ཟབ་པ་འཁོར་འདས་ཐམས་ཅད་སྐྱེའང་དེའི་ཀློང་ལས་
བྱུང་༑ འགགས་ཀྱང་དེའི་ངང་དུ་འགག གནས་ཀྱང་དེའི་དབྱིངས་སུ་ཆུབ་པས་་་་་་
ཡངས་པ། གནས་ལུགས་རང་གི་ངོ་བོ་མཐའ་བྲལ་སྟོང་པའི་རང་བཞིན་ལས་མ་་་་
གཡོས་བཞིན་དུ་སྣོད་བཅུད་ཐམས་ཅད་ལ་མཉམ་པར་བརྡལ་བས་ཕྱལ་བ།
ཚོགས་སྣང་བའི་ཆོས་ཚུལ་མཐའ་དག་འགོག་མེད་དུ་སྤྲོ་ཞིང་རང་གི་ངོ་བོ་འཕོ་
བར་
- 167 -
- 166 -



ས
འགྱུར་མེད་པར་གནས་པས་ལྷུག་པ། རེ་དོགས་དང་དགག་སྒྲུབ་མེད་པའི་བདག་་་
ཉིད་དེ། རྒྱུད་ལས། འདི་ལ་བསལ་བྱ་ཅི་ཡང་མེད། །གཞག་པར་བྱ་བ་ཅུང་ཟད་
མེད༑ ༑ཡང་དག་ཉིད་ལ་ཡང་དག་བལྟ། །ཡང་དག་མཐོང་ན་རྣམ་པར་གྲོལ། །ཞེས་
སོ༑ ༑བློའི་སྤྱོད་ཡུལ་ལས་འདས་པ་སྟེ། ལྷའི་བུས་ཞུས་པའི་མདོ་ལས། ལྷའི་བུ་་་
གལ་ཏེ་དོན་དམཾ་པའི་བདེན་པ་ལུས་དང་ངག་དང་ཡིད་ཀྱི་སྤྱོད་ཡུལ་དུ་གྱུར་ན། དེ་
དོན་དམ་པའི་གྲངས་སུ་མི་འགྲོ་ཞིང་། ཀུན་རྫོབ་ཀྱི་བདེན་པ་ཉིད་དུ་འགྱུར་རོ། །
ལྷའི་བུ་དོན་དམ་པའི་བདེན་པ་ནི་ཐ་སྙད་ཐམས་ཅད་ལས་འདས་པ། ཡང་དག་པར་
མ་སྐྱེས་པ་དང་། མ་འགགས་པ་དང། བརྗོད་པར་བྱ་བ་དང་རྗོད་པར་བྱེད་པ་དང་།
ཤེས་བྱ་དང༌། ཤེས་པ་དང་བྲལ་བ་ཡིན་ཏེ། ཇི་སྲིད་དུ་རྣམ་པ་ཐམས་ཅད་ཀྱི་མཆོག་
དང་ལྡན་པ་ཐམས་ཅད་མཁྱེན་པའི་ཡེ་ཤེས་ཀྱི་ཡུལ་ལས་འདས་པ་ནི། དོན་དམ་
པའི་བདེན་པ་ཡིན་ནོ། །ཞེས་སོ། །སྤྲོས་པའི་མཚན་མ་ཀུན་དང་བྲལ་བའི་དག་པ་
ཆེན་པོ། འབྲས་ཆོས་རྒྱ་མཚོའི་བདག་ཉིད་དུ་བཞུགས་པའི་བདེ་བ་ཆེན་པོ་དང་
དབྱེར་མེད་པ་དེ་ནི། གཞི་སྣང་གི་ཆོས་རྣམས་སྣ་ཚོགས་འབྱུང་བའི་གཞི་ཡིན་ལ།
མདོ་སྔགས་ཐམས་ཅད་ཀྱི་གནས་ལུགས་དོན་དམ་ལྟ་བས་རྟོགས་བྱ་མཐར་ཐུག་པ་
ཡིན་ནོ། །སྟོན་པ་ཕུན་སུམ་ཚོགས་པ་ནི། གཞི་སྐུ་གསུམ་དབྱེར་མི་ཕྱེད་པའི་དོན་མ་
བཅོས་རྗེན་པར་མཐོང་བ་རང་བྱུང་གི་རིག་པ་ཡི་གསལ་ཆ་ཕྱོགས་སུ་མ་ལྷུང་བ་ནི་་
རིག་པ་ཀུན་ཏུ་བཟང་པོ་དང༌། སྟོང་ཆ་གང་དུའང་མ་གྲུབ་པ་ནི། དབྱིངས་ཀུན་ཏུ་་
བཟང་མོ་ཞེས་བྱ་སྟེ། སེང་གེ་རྩལ་རྫོགས་ལས། ཆོས་དབྱིངས་ཀུན་ཏུ་བཟང་མོ་
ཡུལ་ལ་སྣང་། །རྣམ་དག་ཀུན་ཏུ་བཟང་པོ་ཡུལ་ལ་སྤྱོད། །ཡེ་ཤེས་ཀུན་ཏུ་བཟང་མོ་
མཁའ་ལ་རོལ། །རིག་པ་ཀུན་ཏུ་བཟང་པོ་དབྱིངས་ལ་འཇུག །རྟག་ཆད་མེད་པ་
ཡབ་ཡུམ་རྣམ་པར་དག །ཅེས་སོ། །དེ་ལྟ་བུའི་སྣང་ཆ་ཡབ་ཀྱི་རྣམ་པ་དང་སྟོང་པ་
ཡུམ་གྱི་རྣམ་པ་གཉིས་དབྱེར་མེད་པ་འགྱུར་བའི་ཟུག་རྔུ་མཐའ་དག་དང་བྲལ་བའི་་་་
བདེ་བ་ཆེན་པོའི་བདག་ཉིད་འཕོ་མེད་དོན་གྱི་ཡེ་ཤེས་ནི་རོལ་རྩལ་འཁོར་འདས་་་་
སོ་སོ་རུ་ཐམས་ཅད་ཀྱི་ཆོས་ཉིད་དུ་བཞུགས་པས་ན་གཙོ་བོའི་སྟོན་པ་ཡིན་ནོ། །
3g
རྒྱུད་འགྲེལ།
འཁོར་ཕུན་སུམ་ཚོགས་པ་ནི། རིག་པ་ཡེ་ཤེས་ཆེན་པོའི་རང་རྩལ་དུ་དུག་ལྔའི་རྟོག་
པ་དང་། རོལ་པ་ཡུལ་སྣང་ལྔའི་བཀོད་པ་ཡེ་ཤེས་ཀྱི་རང་རྩལ་དུ་རྫོགས་པ་ནི།
རིགས་ལྔ་ཡབ་ཡུམ་ལྟ་ཡིན་ལ། ཚོགས་བརྒྱད་ཡུལ་དང་བཅས་པ་ཤར་གྲོལ་དག་་་་
མཉམ་ཆེན་པོ་རུ་རྩལ་རྫོགས་པ་ནི། བྱང་ཆུབ་སེམས་དཔའ་དང་སེམས་མ་ཞེས་བྱ།
རྟོག་ཚོགས་བརྒྱད་ཁྲི་བཞི་སྟོང་རང་གྲོལ་དག་མཉམ་ཆེན་པོར་བཙན་ས་ཟིན་པ་ནི།
རིག་འཛིན་ས་བཅུའི་སེམས་དཔའ་ཞེས་བྱ་སྟེ། ཀུན་བྱེད་ལས། སྣང་སྲིད་ཆོས་དང་
སྣང་མེད་བྱང་ཆུབ་སེམས། །སེམས་ཀྱི་དེ་བཞིན་ཉིད་འབྱུང་དེ་བཞིན་ཉིད། །དེ་
བཞིན་ཉིད་དུ་མ་གཏོགས་སོ་སོར་མཐོང་། །དེ་བཞིན་ཉིད་ནི་དབྱིངས་ནས་འཚོལ་་་་
བྱེད་པ། །དུས་གསུམ་རྒྱལ་བས་བཙལ་ཀྱང་མི་རྙེད་དོ། །ཞེས་དང་། གསང་སྙིང་་་་
ལས༑ སེམས་ཉིད་རྫོགས་པའི་སངས་རྒྱས་ལས། །སངས་རྒྱས་གཞན་དུ་མ་འཚོལ་
ཅིག ༑བཙལ་ཀྱང་རྒྱལ་བས་མི་རྙེད་དོ། །ཞེས་གསུངས་པ་ལྟར་ཡིན་ནོ། །ཆོས་ཕུན་
སུམ་ཚོགས་པ་ནི། རྟོག་ཚོགས་དང་ཡུལ་གྱི་གསལ་སྣང་ཅི་ཤར་ཡང་རིག་སྟོང་
དགོངས་པའི་ཀློང་ལས་མི་གཡོ་བ་རང་ཤར་རང་གྲོལ་ཆེན་པོར་གྱུར་པ་ནི་མཚན་་་་
མའི་དབང་ལ་རག་མ་ལས་པའི་མི་རྟོག་དོན་གྱི་དབང་བསྐུར་བ་ཞེས་བྱ་སྟེ། ཀུན་་་་
བྱེད་ལས། རིག་པའི་རྒྱལ་པོ་གསལ་བར་དབང་བསྒྱུར་བས། །མཚན་མ་བདེ་བའི་ས་
དབང་ལ་རག་མི་ལས། །རྟོགས་ནས་མི་རྟོག་དོན་ལ་ཇི་བཞིན་ཞོག །ཀུན་བྱེད་རྒྱལ་
པོའི་དབང་ཐོབ་རིག་པ་ན། །དངོས་པོ་མ་བཅོས་ཇི་བཞིན་རྟག་ཏུ་ཤར། །ཞེས་་
གསུངས་པའི་གནད་མངོན་དུ་གྱུར་པ་ཉིད་ཡིན་ནོ། །དུས་ཕུན་སུམ་ཚོགས་པ་ནི།
སྟོན་པ་རིག་པའི་རྒྱལ་པོས་འཁོར་རྟོག་ཚོགས་སེམས་ཀྱི་བཀོད་པ་ཐམས་ཅད་ལ་
རང་རྒྱས་ཐེབས་ནས་དགོངས་ཀློང་རོ་གཅིག་ཏུ་གནས་ཏེ་འཁྲུལ་བ་མིང་མེད་ཉིད་་་
དུ་སོང་བའི་དུས་ནི་དུས་གཞན་ལས་འཕགས་པ་སྟེ། རིན་པོ་ཆེ་སྤུངས་པ་ལས།
འཁྲུལ་མ་མྱོང་བའི་མ་རིག་རྩད། །མ་བརྟགས་ཡེ་ནས་ཆོད་ནས་འདུག །གོང་དུ་་
འདི་ཀུན་སུས་མ་ཚོར། །རགས་པའི་འབྱུང་བ་འདི་ཀུན་ཡང་། །ཐོག་མ་ཉིད་ནས་
རང་དེངས་པར། །འགྲོ་བའི་གནས་མེད་རང་སངས་པས། །ཞེས་སོ། །དེས་ན་གླེང་
- 168 -
- 169 -



ས
རྒྱུད་འགྲེལ།
..
，
ཀ པ
བ་
གཞི་འདིས་ནི་ད་ལྟ་དགོངས་གཏེར་དྲི་མ་མེད་པ་འདི་ཉིད་བྱུང་ཚུལ་ཀྱི་རྣམ་གཞག་་་
ཀྱང་གསལ་བར་བསྟན་ཏེ། གཞི་དབྱིངས་པདྨ་འོད་ཀྱི་ཕོ་བྲང་དུ་རང་རིག་སྟོན་
མཆོག་ཤཱཀྱ་སེང་གེས་རྟོག་ཚོགས་རིག་འཛིན་མཁའ་འགྲོའི་ཚོགས་ལ་རང་
ལ་རང་ངོ་རང་
གསལ་དུ་མཐོང་བའི་དབང་ཆེན་བསྐུར་བའི་དུས་སུ་ཟབ་ཆོས་འདི་ཉིད་ཡི་གེར་
སྤེལ་བ་ཡིན་པའི་ཕྱིར་རོ། །བརྒྱུད་གསུམ་བླ་མའི་ཐུགས་བཅུད་བདུད་རྩིའི་ཆར། །
བདག་ཡིད་མཁའ་དབྱིངས་བཅུད་དུ་ཡོངས་འཁྱིལ་བ། །ལུང་རིགས་དབྱར་རྔ་སྒྲོག་
དང་ཆབས་ཅིག་ཏུ། །ཐར་འདོད་འགྲོ་བའི་ཞིང་ལ་མངོན་པར་བསྙིལ། །ཞེས་བར་་་་
སྐབས་ཀྱི་ཚིགས་བཅད་དོ། །གཉིས་པ་གཞི་ལས་གཞི་སྣང་འཆར་ཚུལ་ལ། ཡ་་་
ཡུམ་རོལ་པའི་བཞད་པ་ངོམ་པ། ཡུམ་གྱིས་གླེང་བསླང་བ། ཡབ་ཀྱི་གཞི་སྣང་འབྱུང་
ཚུལ་དངོས་དང་། འཁྲུལ་གྲོལ་འབྱུང་བའི་འཐད་པ་བཤད་པ། གྲོལ་འཁྲུལ་ཐམས་
ཅད་ལ་གཞིས་ཁྱབ་ཚུལ་གསུངས་པ་དང་ལྔ་ལས། དང་པོ་ཡུམ་གྱིས་དགྱེས་པའི་སྒྲ་
དབྱངས་ཨེ་མ་ཧོ་ཞེས་བསྒྲགས་ཚེ་ཡབ་ཀྱིས་བདེ་བས་མྱོས་པའི་གད་རྒྱངས་ཨ་ལ་་་
ལ་ཧོ་ཞེས་བཀའ་བསྩལ་བའི་དོན་ནི། རྒྱུད་སྡེ་སྤྱིའི་དབང་དུ་ན་ཡུམ་ནི་ཤེས་རབ་
སྟོང་པའི་ངོ་བོ་ཡིན་པས་དེའི་དབྱིངས་ནི་སྣང་སྲིད་ཐམས་ཅད་ཡེ་ནས་མ་གྲུབ་པ་སྐྱེ་
མེད་སྟོང་པ་ཉིད་ཀྱི་དོན་མཚོན་པ་སྟེ། གསང་བའི་སྙིང་པོའི་ཡུམ་གྱི་ཆེད་བརྗོད་ཀྱི་་
སྐབས་ལས། ཨེ་མ་ཧོ། ཕྱོགས་བཅུ་སྟོང་ཁམས་ཡེ་ནས་དབེན། །སྲིད་པ་གསུམ་ནི་
དག་པའི་ཞིང་། །སྙིགས་མ་ལྔ་ཉིད་བདེ་ལྡན་གནས། །ཕུང་པོ་ལྔ་ཉིད་རྫོགས་སངས་
རྒྱས༑ ༑ཐམས་ཅད་མཆོག་གི་སྙིང་པོ་ལས། །གཞན་དུ་རྒྱལ་བའི་ཆོས་མི་བཙལ།
ཉིད་ལས་གཞན་ཞེས་བྱ་བའི་ཆོས། །བཙལ་ཀྱང་རྒྱལ་བས་མི་བརྙེས་སོ། །ཞེས་་་་
གསུངས་པ་དང་དོན་གཅིག་གོ །ཡབ་ཀྱི་གད་རྒྱང་ནི། ཕུང་ཁམས་སྐྱེ་མཆེད་ཐམས་
ཅད་ཡེ་ནས་དག་པ་སྐུ་དང་ཡེ་ཤེས་ཀྱི་རོལ་པར་སྟོན་པ་སྟེ། དེ་ཉིད་ཀྱི་ཡབ་ཀྱི་ཆེད་
བརྗོད་ལས། རྡོ་རྗེའི་ཕུང་པོའི་ཡན་ལག་ནི། །རྫོགས་པའི་སངས་རྒྱས་ལྔ་རུ་
གྲགས༑ ༑སྐྱེ་མཆེད་ཁམས་རྣམས་མང་པོ་ཀུན། །བྱང་ཆུབ་སེམས་དཔའི་དཀྱིལ་་
འཁོར་ཉིད། །ས་ཆུ་སྤྱན་དང་མཱ་མ་ཀཱི། །མེ་རླུང་གོས་དཀར་སྒྲོལ་མ་སྟེ། །ནམ་ཡས་
མཁའ་དབྱིངས་ཀྱི་དབང་ཕྱུག་མ། །སྲིད་གསུམ་ཡེ་ནས་སངས་རྒྱས་ཉིད། །ཐམས་
ཅད་མ་ལུས་ཆོས་སོ་ཅོག །སངས་རྒྱས་ཉིད་ལས་གཞན་མ་ཡིན། །སངས་རྒྱས་ཉིད་
ལས་གཞན་པའི་ཆོས། །སངས་རྒྱས་ཉིད་ཀྱིས་མ་བརྙེས་སོ། །ཞེས་གསུངས་པ་དང་
དོན་གཅིག་ཡིན་ནོ། །ཐུན་མིན་རྫོགས་པ་ཆེན་པོའི་དོན་བཞིན་རྣལ་འབྱོར་པ་་་་་་
ཉམས་དང་སྦྱར་ཏེ་བཤད་ན། རང་གི་སེམས་ཀྱི་ཆོས་ཉིད་ཇི་ལྟ་བུ་ཡིན་པ་རང་་་་་་
བབས་སུ་འཇལ་ཚེ་སེམས་འདི་ཕྱི་ནང་བར་གསུམ་གང་དུའང་མ་གྲུབ་པ་ནམ་
མཁའ་སྟོང་པའི་དཀྱིལ་ལྟར་ཁོ་ཐག་ནང་ནས་ཆོད་པ་ནི། ཡུམ་གྱི་གླུ་དབྱངས་ཀྱི་་་་
དོན་ཡིན་ལ། སྟོང་པའི་རང་ཚུགས་མ་ཤོར་བཞིན་དུ་གསལ་ཆ་འགག་མེད་ཀྱི་ཤེས་
རིག་རང་གི་རང་བཞིན་རིག་བྱ་རིག་བྱེད་གཉིས་མེད་ཀྱང་རང་གཤིས་ཟང་ཐལ་་་་
ཆེན་པོའི་དོན་མངོན་དུ་མཐོང་བ་ནི་ཡབ་ཀྱི་གད་རྒྱངས་ཀྱི་དོན་ཡིན་ནོ། །གཉིས་པ་
ནི༑ ཤེས་རབ་སྟོང་པའི་རང་རྩལ་ཞལ་ཕྱག་རྟགས་ཀྱི་ཕྱག་རྒྱར་ཤར་བ་ཡུམ་ཀུན་ཏུ་
ང་མོ་ཉིད་ཆོས་ཀུན་བསྐྱེད་པ་ཞེས་བྱ་བའི་ཏིང་ངེ་འཛིན་གྱི་ངང་ནས་བཞེངས་ཏེ་
སླར་གསོལ་བ། ཆོས་དབྱིངས་རྣམ་ཀུན་མཆོག་ལྡན་དུས་གསུམ་འགྱུར་བའི་འཁྲུལ་
སྣང་དབྱིངས་སུ་ཞི་བ་འཁྲུལ་མེད་ཀ་དག་གི་དུས་མངོན་དུ་སད་དེ་དུས་བཞི་མཉམ་
པ་ཉིད་དུ་གནས་པའི་གཞི་ལས་འཁོར་འདས་ཀྱི་སྣང་བ་སྣ་ཚོགས་འབྱུང་བའི་ལམ་
ལྷུན་གྲུབ་ཏུ་ཤར་བའི་ཚུལ་ནི་བཤད་དུ་གསོལ་ཞེས་ཞུས་པའི་བདག་རྐྱེན་ལས་་
ཡབ་ཀྱི་གསུང་འབྱུང་མ་རག་པར་བྱས་པ་ཡིན་ནོ། །གཞི་ལས་གཞི་སྣང་འཆར་ཚུལ་
འདི་ཡུམ་གྱིས་ཞུ་དགོས་པའི་དོན་འཁོར་འདས་ཐམས་ཅད་ཡུམ་སྐྱེ་མེད་སྟོང་པའི་
རང་རྩལ་ལས་ཤར་བས་ཡིན་ཏེ། ཀླུ་སྒྲུབ་ཀྱིས། ཆོས་རྣམས་སྟོང་པ་འདི་ཤེས་་་
ནས༑ ༑ལས་དང་འབྲས་བུ་བརྟེན་པ་གང་། །ངོ་མཚར་པས་ཀྱང་འདི་ངོ་མཚར། རྨད་
བྱུང་བས་ཀྱང་འདི་རྨད་བྱུང་། །ཞེས་གསུངས་པ་དང་། གནས་ལུགས་ཀྱི་དོན་རྟོགས་
པའི་ཉན་ཐོས་རང་རྒྱལ་བྱང་སེམས་སངས་རྒྱས་ཏེ་སྲས་འཕགས་བཞིའང་ཡུམ་ཤེར་
ཕྱིན་ལས་འབྱུང་སྟེ། མངོན་རྟོགས་རྒྱན་ལས། ཉན་ཐོས་ཞི་བ་འཚོལ་རྣམས་ཀུན་་་
ཤེས་ཉིད་ཀྱིས་ཉེར་ཞིར་འཁྲིད་མཛད་གང་ཡིན་དང༌། །འགྲོ་ལ་ཕན་པར་བྱེད་
s
@g
- 170 -
- 171 -



རྒྱུད་འགྲེལ།
རྣམས་ལམ་ཤེས་ཉིད་ཀྱིས་འཇིག་རྟེན་དོན་སྒྲུབ་མཛད་པ་གང་། །གང་དང་ཡང་་་
དག་ལྡན་པས་ཐུབ་རྣམས་རྣམ་པ་ཀུན་ལྡན་སྣ་ཚོགས་འདི་གསུང་པ། །ཉན་ཐོས་
བྱང་ཆུབ་སེམས་དཔའི་ཚོགས་བཅས་སངས་རྒྱས་ཀྱི་ནི་ཡུམ་དེ་ལ་ཕྱག་འཚལ། །
ཞེས་པ་དང་། མ་རྟོགས་འཁོར་བའི་སྣང་བའང་དེ་ལས་འབྱུང་སྟེ། དབུ་མ་འཇུག་པ་
ལས༑ དེ་བཞིན་དངོས་པོ་ཐམས་ཅད་སྟོང་ན་ཡང་། །སྟོང་པ་ཉིད་ལས་རབ་ཏུ་སྐྱེ་
བར་འགྱུར། །ཞེས་གསུངས་པས་མདོ་སྔགས་ཐམས་ཅད་དགོངས་པའི་ཞེ་ཕུག་་་
གཅིག་ཏུ་གྱུར་ནས་འཁོར་འདས་ཐམས་ཅད་ཡུམ་གྱི་རྩལ་ལས་ཤར་བར་འདོད་པ་་
དང་༑ མ་ཟད་བསྐྱེད་རིམ་གྱི་སྐབས་སུའང་ཡུམ་ལྔའི་མཁའ་ཀློང་དུ་རྟེན་བརྟེན་པའི་
དཀྱིལ་འཁོར་གསལ་བ་སོགས་དགོས་གནད་ཤིན་ཏུ་ཟབ་མོ་དང་ལྡན་པས་ན།
ཡུམ་ཀུན་ཏུ་བཟང་མོ་རང་གི་ཆོས་ཚུལ་གསལ་བར་སྟོན་པའི་ཆེད་དུ་ཞུ་བ་འབུལ་བ་
སྐབས་ཤིན་ཏུ་འབྲེལ་བ་ཡིན་ནོ། །གསུམ་པ་ནི། ཧཱུྃ༔ ཞེས་ཆོས་སྐུ་མཐའ་བྲལ་ནང་
གསལ་གཞོན་ནུ་བུམ་སྐུའི་ཀློང་དུ་བཞུགས་པ་ལ་བདེ་བ་ཆེན་པོའི་སྒྲ་དེ་ཉིད་ཀྱིས་་་་
བསྐུལ་ནས་རང་སྣང་གཙོ་འཁོར་གྱི་བཀོད་པ་སྣང་བར་བྱས་ཏེ་འཁོར་འདུས་པ་་་
ཚོགས་རྣམས་ལ་གསོན་ཅིག་ཅེས་ཉན་པར་བསྐུལ་བ་སྔོན་དུ་བཏང་བ་སྟེ། འདིར་་་
ནི་རང་སྣང་ཡེ་ཤེས་ཀྱི་དཀྱིལ་འཁོར་དུ་སྒྲ་ཚིག་དང་བྲལ་བའི་ཆོས་སྟོན་ཅིང་གཙོ་་་
འཁོར་དགོངས་པ་གཅིག་ཏུ་གནས་པ་ལ། དེ་འདྲའི་ཉན་བསྐུལ་མི་དགོས་ནའང་ཕྱི་
རབས་གདུལ་བྱ་རྣམས་ཀྱི་རྒྱུད་འདི་འཆད་ཉན་བྱེད་ཚེ་སྣོད་ཀྱི་སྐྱོན་གསུམ་སྤང་་་
དགོས་པའི་དོན་དུ་མདོ་ལས། ལེགས་པར་རབ་ཏུ་ཉོན་ལ་ཡིད་ལ་ཟུངས་ཤིག་དང་།
ངས་ཁྱོད་ལ་བཤད་དོ་ཞེས་གསུངས་པ་དང་སྒོ་བསྟུན་པ་ཡིན་ནོ། །འཁོར་འདུས་པ་
དེ་ལ་དེ་འདྲའི་ཚིག་གིས་དགོས་པ་མེད་ན་གསུངས་མི་རིགས་སོ་སྙམ་ན། དེ་བཞིན་
གཤེགས་པའི་མདོ་སྡེ་ལས། བྱང་ཆུབ་སེམས་དཔའ་ཆེན་པོ་སྒྲིབ་པ་རྣམ་སེལ་ལ།
ཐེག་པ་ཆེན་པོའི་ཆོས་བཤད་ནས་ཐེ་ཚོམ་དང་སོན
སོམ་ཉི་མ་བྱེད། གལ་ཏེ་དེ་ལྟར་བྱས་
ན་ངན་སོང་གི་གནས་སུ་ཆུད་པར་གྱུར་ཏ་རེ། ཞེས་གསུངས་པ་ལྟར་ཡིན་པས་ན་་་
འཐད་པ་ཡིན་ནོ། །རྟག་ཆད་སྐྱེ་འགག་ལ་སོགས་པའི་མཐའ་གང་ལའང་མི་གནས་
ཉིes
པའི་ཡེ་ཤེས་ཆེན་པོ་གཞོན་ནུ་བུམ་སྐུའི་ཁ་རྒྱ་རལ་ཏེ་ ཡེ་ཤེས་ཀྱི་རླུང་གཡོས་པ་་
ལས་གཞི་སྣང་རང་སྣང་དུ་ཤར་ཚེ་འདི་ལྟར་རང་བཞིན་ཡུལ་གྱི་རྣམ་པ་ཉི་མ་ཤར་་་
བ་ལྟ་བུའི་འོད་ལྟ་དང་སྟེང་དུ་ཀ་དག་ཆོས་སྐུའི་སྣང་བ་ནམ་མཁའ་སྤྲིན་བྲལ་ལྟ་བུ་
དང་༑ ཐད་ཀར་ལོངས་སྐུ་འོད་གསལ་གྱི་ཞིང་སྣང་ནམ་མཁའི་དབྱིངས་ཁྱབ་པ།
དེའི་རྩལ་ལས་འོག་ན་གཞི་སྣང་ཆེན་པོ་དང་དེའི་རྩལ་ལས་ལོངས་སྐུ་སྣང་བ་དང་།
ཕྱོགས་མཚམས་ན་རང་བཞིན་སྤྲུལ་སྐུའི་སྣང་བ་དང་། མར་འོག་ན་འཁོར་བའི་སྒོ་་
ལས་འགྲོ་དྲུག་གི་ཞིང་ཁམས་ཚད་མེད་པ་ཕྱིར་ཤར་ནས་འཁོར་འདས་དུས་གཅིག་
ལ་རྫོགས་པ་ནི། ངོ་བོ་སྟོང་པའི་ནང་གདངས་ཀྱིས་གོ་ཕྱེ་རང་བཞིན་གསལ་བའི་
སྣང་བ་ཡུལ་དུ་ཤར་ནས་ཐུགས་རྗེ་ཡེ་ཤེས་ཡུལ་ཅན་གྱི་རོལ་པར་སྣང་སྟེ་ལྷུན་གྲུབ་
སྒོ་བརྒྱད་ཀྱི་རྩལ་སྨིན་པ་སྟེ། བཤད་པའི་རྒྱུད་རིག་པ་རང་ཤར་ལས། ངོ་བོ་མི་་
འགྱུར་བའི་ཡེ་ཤེས་མ་འགགས་པར་གསལ་བ་གཞོན་ནུ་བུམ་སྐུའི་གནས་ལུགས་
ཞེས་བྱའོ། །རང་བཞིན་འོད་ལྔའི་སྣང་བ་མ་འགགས་པའོ། །ཐུགས་རྗེའི་སྣང་བ་ནི་
དཔེར་ན་སྤྲིན་མེད་པ་ལྟ་བུ། དེ་ནི་ཀ་དག་གི་གནས་ལུགས་ཞེས་བྱ་སྟེ། རྒྱ་གར་ཡང་
མ་ཆད་ཕྱོགས་གང་དུའང་མ་ལྷུང་བའོ། །དེའི་འོག་ན་ལྷུན་གྲུབ་རིན་པོ་ཆེའི་སྦུབས་་་
ཞེས་བྱ་བ་ཡོད་དོ། །དེ་ལ་འཆར་ལུགས་རྣམ་པ་དྲུག་ཡོད་དོ། །སྒོ་རྣམ་པ་གཉིས་་་་་
ཡོད་དོ། །དེ་ནི་གཞི་ལྷུན་གྲུབ་ཅེས་ཀྱང་བྱའོ། །གཞི་མ་ངེས་པ་ཞེས་ཀྱང་བྱའོ། །
གཞི་སྣ་ཚོགས་སུ་འཆར་བ་ཞེས་ཀྱང་བྱའོ། །དེ་མན་ཆད་ལྡོག་པའི་ས་ཡོད་དོ། །
དེའི་འོག་ན་གཞི་སྣང་ཆེན་མོ་ཞེས་བྱ་བ་ཡོད་དོ། །དེའི་འོག་ན་ལོངས་སྐུའི་སྣང་བ་
ཡོད་དོ། །ཞེས་སོ། །དེ་ལྟ་བུའི་སྣ་ཚོགས་གཞི་སྣང་གི་བཀོད་པ་རབ་འབྱམས་ནམ་
མཁའ་གང་བར་ཤར་བའི་གཞི་སྣང་ལྷུན་གྲུབ་ཀྱི་རྣམ་པ་དེ་དག་ཤར་ཚུལ་དྲུག་དང་
སྒོ་གཉིས་ཀྱི་ཚུལ་དུ་རང་བྱུང་བ་ནི། འོད་ལྟར་ཤར་བས་འོད་ལྔའི་སྣང་བ་འཇིག་
རྟེན་ཁྱབ། སྐུ་ལྟར་ཤར་བས་ལྷའི་སྐུ་གྲངས་མེད། ཡེ་ཤེས་ལྟར་ཤར་བས་སངས་་་་་
རྒྱས་ཀྱི་ཞིང་ཁམས་དག་པར་རང་སྣང་། གཉིས་མེད་ལྟར་ཤར་བས་མི་རྟོག་པའི་་་
ཏིང་ངེ་འཛིན་ལ་གནས། མཐའ་གྲོལ་ལྟར་ཤར་བས་ཆོས་ཉིད་ཟང་ཐལ་དུ་རྟོགས།
- 172 -
• 173 -



-
ཡེ་
ཐུགས་རྗེ་ལྟར་ཤར་བས་སེམས་ཅན་ལ་སྙིང་རྗེ་ངང་གིས་འབྱུང་། མ་དག་པ་འཁོར་
བའི་སྒོ་ལྟར་ཤར་བས་ངོ་མ་ཤེས་ན་ལྡོག་པའི་སྒོ་བྱེད། དག་པ་མྱང་འདས་ཀྱི་སྒོ་
ལྟར་ཤར་བས་ངོ་ཤེས་ན་གྲོལ་བ་འབྱུང་བའི་སྒོ་བྱེད་པ་སྟེ། བཀྲ་ཤིས་མཛེས་ལྡན་་་་
ལས་༑ ཀྱེ་མ་ང་ལ་འཁྲུལ་བ་མེད་ཀྱང་ངའི་རྩལ་ལས་འཁྲུལ་བ་བྱུང་སྟེ། གཞི་མི་
འགྱུར་བ་ལས་རང་བཞིན་མ་འགགས་པར་ཤར་ནས་ཐུགས་རྗེ་མ་ངེས་པ་ལས། མ་
རིག་པ་རང་བྱུང་སྟེ། དཔེར་ན་ནམ་མཁའ་ལ་སྤྲིན་ཡང་དག་པར་ཡོད་པ་མ་ཡིན་ཏེ་་
གློ་བུར་དུ་སྤྲིན་བྱུང་བ་དང་འདྲ་བར་གཞི་ལ་མ་རིག་པ་ཡོད་པ་ཅང་མ་ཡིན་ཏེ་
ཐུགས་རྗེ་ལྟར་ཤར་བ་ལས་མ་རིག་པ་བྱུང་སྟེ་གཞི་ལྷུན་གྲུབ་གྱི་གནས་ལུགས་ཞེས་
བྱ་བ་ཆགས་སོ། །དེ་ཡང་མ་ངེས་པའི་སྣང་ཆེན་པོ་ཞིག་ཏུ་གནས་སོ། །དེ་ཡང་འཆར་
ལུགས་རྣམ་པ་བརྒྱད་དང་ལྡན་པ་རིན་པོ་ཆེ་གའུའི་གནས་ལུགས་ཞེས་བྱ་སྟེ། ཡོན་
ཏན་གྱི་གོ་མ་འགགས་པའོ། མ་གྲུབ་པའི་གྲུབ་པ་ཆེན་པོར་གནས་པ། ཐུགས་རྗེ་་་
ལྟར་འཆར་བའི་གོ་མ་འགགས་པ། འོད་ལྟར་འཆར་བའི་སྣང་བ་མ་འགགས་པ།
ཤེས་ལྟར་འཆར་བའི་ལོངས་སྤྱོད་མ་འགགས་པ། སྐུ་ལྟར་འཆར་བའི་ངོ་བོ་མ་
འགགས་པ། གཉིས་མེད་ལྟར་འཆར་བའི་ལྟ་བ་མ་འགགས་པ། མཐའ་གྲོལ་ལྟར་་་་
འཆར་བའི་ཐབས་མ་འགགས་པ། དག་པ་ཡེ་ཤེས་ཀྱི་སྒོ་མཐར་ཕྱིན་པ། མ་དག་
པའི་ཐུགས་རྗེ་མ་འགགས་པ། འདོད་ཡོན་གྱི་ནོར་བུ་རིན་ཆེན་ལྟ་བུའོ། །ཞེས་སོ།།
དེ་ཡང་ངོ་བོའི་རྩལ་ལས་ལོངས་སྐུའི་སྣང་བ་དང་། ཡོན་ཏན་ཀྱི་རྩལ་ལས་རང་
བཞིན་སྤྲུལ་སྐུའི་ཞིང་སྣང་དང་། ཐུགས་རྗེའི་རྩལ་འཁོར་བའི་སྒོ་རང་སྣང་དུ་རྨི་
ལམ་ལྟར་ཤར་བ་སྟེ། བཀྲ་ཤིས་མཛེས་ལྡན་ལས། ནང་གཞོན་ནུ་བུམ་སྐུ་ཞེས་བྱ་
བ་རྒྱ་རལ་ཏེ་ཕྱི་ལྷུན་གྲུབ་ཀྱི་གནས་ལུགས་སུ་གནས་སོ། །དུས་དེ་ཙམ་ན་ངའི་སྣང་
བ་ཕྱིར་རལ་ཏེ། སང་མ་སེང་མ། ཤག་མ་ཤིག་མ། ཁྲལ་མ་ཁྲོལ་མ། ཡང་མ་ཡེང་་
མ༑ འགུལ་བ། འཕྲིག་པ་སྣ་ཚོགས་སུ་འཕྲོ་བ་འབྱུང་ངོ༌། །དེ་ནས་ལྷུན་གྲུབ་་་་་
གནས་ལུགས་ཆེན་པོ་ཆགས་སོ། །དེའི་ཡེ་ཤེས་གོ་མ་འགགས་པ་ལས་ལོངས་སྤྱོད་
རྫོགས་སྐུའི་ཞིང་གི་སྣང་ལུགས་ཆགས་སོ། །ཡོན་ཏན་གྱི་གོ་མ་འགགས་པ་ལས་་་་་
རྒྱུད་འགྲེལ།
རང་བཞིན་སྤྲུལ་སྐུའི་སྣང་ལུགས་ཆགས་སོ། །དེའི་ཐུགས་རྗེའི་གོ་མ་འགགས་པ་
ལས་མ་དག་པའི་སྣང་ལུགས་འབྱུང་ངོ༌། །ཞེས་སོ། །དེ་ལྟ་བུའི་གཞི་དེ་ལ་རང་ངོ་
ལྷུན་གྲུབ་ཀྱི་སྣང་བ་རྒྱ་ཆེ་ཞིང་རང་ངོ་མ་ཤེས་པ་དང་ཤེས་པའི་སྟོབས་ཀྱིས་འཁོར་་་་
འདས་སྣ་ཚོགས་འབྱུང་བའི་སྦུབས་ཆེ་བ་སྟེ། མུ་ཏིག་ཕྲེང་བ་ལས། ངོ་བོ་ཟང་ཐལ་་་
སྦུབས་རེ་ཡངས། །རང་བཞིན་ཀུན་ཁྱབ་བརྡལ་རེ་ཆེ། །ཐུགས་རྗེ་ཀུན་འབྱུང་སྐྱེད་་་
རེ་ཆེ། །ཁྱབ་པ་ཡེ་གདངས་བཀྲག་རེ་གསལ། །གནས་པ་ཐོགས་མེད་བང་རེ་་
མགྱོགས༑ ༑རིག་པའི་རང་གདངས་འོད་རེ་གསལ། །སྟོང་པ་ཀུན་འབྱུང་ངོ་རེ་
མཚར༑ ༑ཞེས་སོ། །གཞི་སྣང་དེའི་རང་ངོ་ལ་སྣང་ཚུལ་དེ་ལྟར་སྣང་ཡང་འཁྲུལ་བ་་
གདོད་ནས་མ་གྲུབ་སྟེ། དེ་ཉིད་ལས། གཞི་སྣང་ཆེན་པོ་དེ་ཉིད་ལ། །མ་རིག་པ་ཞེས་
བཏགས་མེད་པས། །འཁྲུལ་བར་གྲུབ་པ་ཡོད་མ་ཡིན། །བློ་ཞེས་ཀུན་ཏུ་མ་བཏགས་
པས༑ ༑དྲི་མ་འཁྲུལ་བའི་མིང་ཡང་མེད། །ཅེས་སོ། །བཞི་པ་འཁྲུལ་གྲོལ་འབྱུང་བའི་
འཐད་པ་ལ། གྲོལ་བ་འབྱུང་བའི་འཐད་པ་དང་། འཁྲུལ་བ་འབྱུང་ཚུལ་འཐད་་་་་
དང་བཅས་བཤད་པ་དང་གཉིས་ལས། དང་པོ་སྟོན་པ་ཀུན་ཏུ་བཟང་པོ་གཞི་ལས་
འཕགས་པའི་སྐད་ཅིག་ལ་གཞི་སྣང་ལྷུན་གྲུབ་ཀྱི་སྒོ་བརྒྱད་རང་སྣང་དུ་ཤར་བ་དེ་་
གཞན་དུ་མ་བཟུང་བར་གཟུ་བོའི་བློས་རིང་གདངས་སུ་ངོ་ཤེས་པས་འགྱུ་བ་རང་་་་་
ཐོག་ཏུ་ཆོད་དེ་སྐད་ཅིག་དང་པོ་ལ་རང་སྣང་དུ་ཤར་བ་རང་ངོ་ཤེས་པའི་རྟོགས་པ་
སྐྱེས་ཏེ་བྱེ་བྲག་ཕྱེད། གཉིས་པ་ལ་འཁྲུལ་བ་སངས་ཤིང་ཡེ་ཤེས་རྒྱས་པས་གཞི་་
འབྲས་བུར་སྨིན་ཏེ་ངོ་བོ་ཡེ་སངས་རྒྱས་པ་ལ་ཡང་སངས་རྒྱས་པ་ཞེས་བྱ་བ་རང་་་་
སྣང་ཀ་དག་ཏུ་ཐིམ་ནས་གཞི་ཐོག་ཏུ་ཀུན་གྱི་སྔོན་རོལ་དུ་སངས་རྒྱས་པ་སྟེ། ཐལ་་་་
འགྱུར་ལས། དེ་ལྟར་འཁོར་འདས་ཐོག་མཐའ་ལས། །སངས་རྒྱས་འཁྲུལ་བར་མ་་་
གྱུར་པ། །གཞི་ལས་འཕགས་པའི་དབང་པོ་ཡིས། །རང་སྣང་རང་བཞིན་མེད་པར་
ཤེས༑ །རྟོག་དཔྱོད་ཡིད་རྣམས་ཕྱིར་མ་ཤོར། །འགྱུ་བ་རང་ཐག་ཆོད་པའོ། །ཞེས་་་
སོ༑ ༑དེའི་ཚེ་ལྷུན་གྲུབ་ཀྱི་ཐིམ་ཚུལ་བརྒྱད་འབྱུང་བ་ནི། འོད་འོད་ལ་ཐིམ་པས་
གསལ་བ་རིས་མེད་ཤེལ་འོད་ནང་དུ་ཐིམ་པ་ལྟ་བུའོ། །སྐུ་སྐུ་ལ་ཐིམ་པས་མཁྱེན་ཆ་
་
སྤྱི @
ccgg
- 174 -
- 175



་་་་་
ནང་དུ་གསལ་བ་བུམ་ནང་གི་སྐུ་ལྟ་བུའོ། །ཡེ་ཤེས་ཡེ་ཤེས་ལ་ཐིམ་པས་རིག་པ་
གཞི་ཐོག་ཏུ་གྲོལ་བ་མ་པང་དུ་བུ་འཇུག་པ་ལྟ་བུ། གཉིས་མེད་གཉིས་མེད་ལ་ཐིམ་
པས་ཆོས་ཅན་དང་ཆོས་ཉིད་འདྲེས་པ་ཆུ་ལ་ཆུ་ཐིམ་པ་ལྟ་བུ། མཐའ་གྲོལ་མཐའ་
གྲོལ་ལ་ཐིམ་པས་ཆོས་ཉིད་རང་ངོ་ལ་གནས་པ་བུམ་ནང་གི་ནམ་མཁའ་གཞིའི་ནམ་
མཁའ་ལ་ཐིམ་པ་ལྟ་བུ། ཐུགས་རྗེ་ཐུགས་རྗེ་ལ་ཐིམ་པས་གདུལ་བྱ་དང་འདུལ་བྱེད་
དབྱིངས་སུ་ནུབ་པ་ཉི་མ་རྒས་པའི་ཟེར་ལྟ་བུ། མ་དག་པ་འཁོར་བའི་སྒོ་དག་པ་ཡེ་་
ཤེས་ལ་ཐིམ་པས་འཁོར་འདས་དབྱིངས་སུ་འདུས་པ་སྦྲའི་ཆོན་ཐག་བསྡུས་པ་ལྟ་བུ།
དག་པ་ཡེ་ཤེས་ཀྱི་སྒོ་ངོ་བོ་ལ་ཐིམ་པས་གདོད་མའི་ཀ་དག་ལ་བཙན་ས་ཟིན་པ་སེང་
གེས་གངས་ཟིན་པ་ལྟ་བུ་སྟེ། རིན་ཆེན་སྤུངས་པ་ལས། །རོལ་པའི་རྩལ་ལས་ཐིམ་
ལུགས་བརྒྱད། །ལྷུན་གྲུབ་ངེས་པ་མེད་པའི་གཞི། །ཡོན་ཏན་ཚུལ་དུ་འདི་ལྟ་བུ། །
ཐུགས་རྗེ་ཉིད་ནི་ཐུགས་རྗེ་ལ། །རང་གི་ངོ་བོ་རང་ཐིམ་པས། །མ་བཞག་ཐོབ་པ་
ཚུལ་གྱིས་ནི། །མཛད་པ་མེད་པའི་ཀློང་དུ་འདས། །མི་མཛད་ཅི་ཡང་མ་ཡིན་པས།།
བྱེད་སྤྱོད་ཐམས་ཅད་མྱ་ངན་འདས། །མ་བྱས་བྱེད་པར་སྣང་བྱེད་པས། །འདུས་བྱས་
རྣམས་ནི་དག་པའི་ཀློང་། །དེ་ཉིད་རང་ལ་རང་ཐིམ་པས། །གཞན་དུ་སོང་བ་མ་ཡིན་
ནོ༑ ༑དཔེར་ན་ཉི་མའི་སྙིང་པོ་ལ། །རང་གི་ཟེར་རྣམས་རང་ཐིམ་ལྟར། །རང་
གདངས་དང་བཅས་པ་ཡི། །གཟིགས་སྣང་ཐམས་ཅད་མྱ་ངན་འདས། །འདི་ཀུན་་་་
ཡོན་ཏན་རིན་པོ་ཆེ། །རྐྱེན་ལ་མི་གནས་རང་སའོ། །ཞེས་པ་ལྟར་ལྷུན་གྲུབ་སྒོ་བརྒྱད་
ཐམས་ཅད་ལ་ཐིམ་ཚུལ་རྒྱ་ཆེར་གསུངས་སོ། །དེའི་ཚེ་ཀུན་ཏུ་བཟང་པོའི་ཆོས་དྲུག་
བརྙེས་ཚུལ་ནི། ལུང་ལས་མ་བྱུང་པའི་མན་ངག་སེམས་ལས་མ་བྱུང་པའི་སངས་
རྒྱུས༑ རྒྱུ་ལས་མ་བྱུང་པའི་འབྲས་བུ། རང་སྣང་། རང་ཤར། རང་གྲོལ་དུ་ཤེས་ནས
སངས་རྒྱས་སོ། །དེ་ཡང་ལུང་ལས་མ་བྱུང་སྟེ་སྟོན་བྱེད་ཀྱི་སློབ་དཔོན་མེད་པས།
དཔལ་རང་བྱུང་གི་སངས་རྒྱས་སོ། །སེམས་ལས་མ་བྱུང་སྟེ་ཡེ་ཤེས་རང་གསལ་དུ་་
སངས་རྒྱས་སོ། །རྒྱུ་ལས་མ་བྱུང་སྟེ་རིག་མཁན་ཉིད་རང་གྲོལ་དུ་སངས་རྒྱས་སོ། །
རང་སྣང་སྟེ་དབྱིངས་སེམས་ཉིད་འོད་གསལ་བ་རང་ངོར་ཤར་རོ། །རང་ཤར་ཏེ་་་་
རྒྱུད་འགྲེལ།
རིག་པ་དེ་ཉིད་དེ་ལྟར་སྣང་བའོ། །རང་གྲོལ་ཏེ་རིག་དུས་རིག་པ་རང་འཁྲུལ་མེད་་་་་
ཡེ་ཡིན་ཆེན་པོར་རྟོགས་པའི་ཕྱིར་རོ། །རང་སྣང་དུ་རིག་པར་སྐྱེས་པའི་ལྷན་ཅིག་
སྐྱེས་པའི་མ་རིག་པ་བཅོམ་རིག་པར་ཤར་བས་བདག་ཉིད་གཅིག་པའི་མ་རིག་པ་
བཅོམ་༑ རང་སྣང་གཞན་དུ་མ་བཟུང་བས་ཀུན་ཏུ་བཏགས་པའི་མ་རིག་པ་བཅོམ་་་་
ནས་དབྱིངས་ནས་ཕྱི་གསལ་དུ་ཉུག་ཙམ་བྱུང་པས་གདོད་མའི་ངང་ལས་ཡུད་ཙམ་་་་
སྣང་ཞིང་། གཡོས་ཀྱང་རིག་མཁན་ཉིད་ཀྱང་རང་གྲོལ་ཏེ་འཛིན་མེད་ཀ་དག་གི་
ཀློང་དུ་གཞི་སྣང་རང་ཐིམ་ལ་སོང་སྟེ། དབྱིངས་ནས་ཤར་བའི་སྣང་བ་ལུང་མ་
བསྟན་གྲོལ་འཁྲུལ་གང་གིའང་གཞིར་རུང་བ་སྟེ། རིག་པའི་རང་གདངས་སུ་ཤེས་་་
པས་ལུང་མ་བསྟན་རང་གྲོལ་ཏེ་རི་བོ་ཏ་ལར་ཉི་མ་ཤར་བ་ལྟར་གྱུར་པ་ཡིན་ཏེ།
དགོངས་པ་བཀའ་བགྲོས་ཀྱི་རྒྱུད་ལས། དེ་ཚེ་ཀུན་བཟང་ཆོས་དྲུག་གིས། །ག་་་་
ཤེས་མ་རིག་གསུམ་བཅོམ་ནས། །ཉུག་ཙམ་ལས་ནི་ཡུད་ཙམ་སྟོང་། །རིག་ཙམ་བྱུང་
བས་རིག་གྲུབ་བརླག །སལ་གྱིས་བསལ་བས་མུན་ཁོངས་སངས། །ཝལ་གྱིས་བྱུང་
བས་འཐིབ་པ་མེད། །སྒྲོ་སྐུར་བྲལ་བས་མ་རིག་དག །འགྱུར་བ་མེད་པས་ནམ་་་་
མཁའ་འདྲ། །དེ་ཡང་རྡོ་རྗེ་སེམས་དཔའ་ཉོན། །འཁྲུལ་བ་མ་རིག་ལོག་བཅོམ་
པས༑ ༑ལུང་མ་བསྟན་པ་རང་བརླག་སྟོང་
། །བེམ་རིག་ཕྱེད་པས་གཞི་དང་འཕྲད།།
དེ་ཕྱིར་མ་རིག་མུན་པ་སངས། །རི་བོ་ཏ་ལར་ཉི་ཤར་འདྲ། །ཞེས་སོ། །དེ་ལྟར་
དབྱིངས་སུ་སངས་རྒྱས་ནས་དེ་ལས་མ་གཡོས་སྐུ་གསུང་ཐུགས་ཀྱི་རོལ་པ་ནམ་
མཁའ་སྲིད་དུ་གདུལ་བྱའི་ཁམས་ལ་འགོག་མེད་དུ་སྣང་སྟེ། རྒྱུད་བླ་མ་ལས། ཆོས་
ཀྱི་སྐུ་ལས་མ་གཡོས་པར། །སྤྲུལ་པའི་རང་བཞིན་སྣ་ཚོགས་ཀྱི། །སྐྱེ་བ་མངོན་པར་
སྐྱེ་བ་དང་། །དགའ་ལྡན་གནས་ནས་འཕོ་བ་དང༌། །ལྷུམས་སུ་ཞུགས་དང་བལྟམས་
པ་དང་། །བཟོ་ཡི་གནས་ལ་མཁས་པ་དང་། །བཙུན་མོའི་འཁོར་དགྱེས་རོལ་པ་་་་
དང་༑ ༑ངེས་འབྱུང་དཀའ་བ་སྤྱད་པ་དང་། །བྱང་ཆུབ་སྙིང་པོར་གཤེགས་པ་དང་།།
བདུད་སྡེ་བཅོམ་དང་རྫོགས་པར་ནི། །བྱང་ཆུབ་ཆོས་ཀྱི་འཁོར་ལོ་དང་། །མྱ་ངན་་་་
འདའ་པར་གཤེགས་མཛད་རྣམས། །ཡོངས་སུ་མ་དག་ཞིང་རྣམས་སུ། །སྲིད་པ་ཇི་
32
- 176 -
- 177-



རྒྱུད་འགྲེལ།
སྲིད་གནས་པར་སྟོན། །ཞེས་གསུངས་པ་ལྟར་ཡིན་ནོ། །གཉིས་པ་ནི། གཞི་ལྷུན་པ་
གྲུབ་རིན་པོ་ཆེའི་སྦུབས་ལས་ངོ་བོ་སྟོང་པས་གོ་ཕྱེས། རང་བཞིན་གསལ་བ་ཡུལ་དུ་
ཤར༑ ཐུགས་རྗེ་རིག་པ་ཡུལ་དཔྱོད་ནུས་སུ་ཤར་ཏེ་རང་ངོ་མ་ཤེས་པ་ལ་ལྟོས་ནས་
མ་རིག་པ་གསུམ་དང་རྐྱེན་བཞིའི་སྟོབས་ཀྱིས་འཁྲུལ་སྣང་སྣ་ཚོགས་འབྱུང་ངོ༌། །མ་
རིག་པ་གསུམ་ནི། རྒྱུ་བདག་ཉིད་གཅིག་པའི་མ་རིག་པ་ལུང་མ་བསྟན་གྱི་ཤེས་་་་
རང་གི་ངོ་བོ་སྐྱེས་ཙམ་པ་དང་།ལྷན་གཅིག་སྐྱེས་པའི་མ་རིག་པ་ཡུལ་སྣང་རང་སྣང་
དུ་མ་ཤེས་པ་དང་
། ཀུན་ཏུ་བཏགས་པའི་མ་རིག་པ་གཟུང་འཛིན་དགག་སྒྲུབ་ཏུ་
ཞེན་པ་སྟེ། སྒྲོན་མ་སྣང་བྱེད་ལས། དེ་ལྟར་གནས་པའི་གཞི་དེ་ལས། །རྒྱུ་དང་
འཁྲུལ་བའི་ས་བོན་ནི། །གསལ་བའི་ཆ་ནི་ཕྱིར་ཤོར་བས། །ཤེས་པ་གསལ་གསལ་
རིག་རིག་སྟེ། །མ་རིག་པ་ནི་གསུམ་དག་ལས། །ཡུད་ཙམ་ཕྱིར་འགྱུའི་སྣང་ཆ་ལ། །
ཡུལ་དེ་བདག་ཏུ་བཟུང་བའི་བློས། །གཞི་དང་གཞི་ཡི་སྣང་ཆ་ལ། །གཞི་དང་གན་་་་
ཤེས་ཁྱད་པར་འཁྲུལ། །ཞེས་སོ། །རྐྱེན་བཞི་ནི་གཞི་སྣང་རང་ལས་བྱུང་བར་མ་ཤེས་
པ་རྒྱུའི་རྐྱེན། དེ་ཉིད་ཡུལ་དུ་ཤར་བ་དམིགས་པའི་རྐྱེན། བདག་དང་བདག་གི་་་་
བཟུང་བ་བདག་པོའི་རྐྱེན། དེ་གསུམ་དུས་མཚུངས་དེ་མ་ཐག་པའི་རྐྱེན་དང་བཞི་་་
ཡིན་ཏེ། རྡོ་རྗེ་སེམས་དཔའ་སྙིང་གི་མེ་ལོང་ལས། རྣམ་པ་ལས་རྐྱེན་རྣམ་པ་བཞིན་་་་
འབྱུང་ངོ༌། །དེ་ཡང་གཞི་འོད་ཁྱིམ་གྱི་ཚུལ་དུ་གནས་པ་ལ། རྒྱུའི་རྐྱེན་ཞེས་བྱ་བ་སྟེ་་
མ་རིག་པ་དངོས་སོ། །དེ་ལ་རྟོག་དཔྱོད་དུ་སོང་བས་བདག་པོའི་རྐྱེན་ཞེས་བྱའོ། །དེ་
ལ་ཡུལ་ཡུལ་ཅན་དུ་བཟུང་བས། དམིགས་པའི་རྐྱེན་ཞེས་བྱ་སྟེ། དཔེར་ན་མེ་ལོང་་་་
ལ་སྐྱེས་བུའི་བྱད་བསྟན་པ་ལྟ་བུའོ། །དེ་གསུམ་དུས་མཚུངས་པས་མཚུངས་པ་དེ་མ་
ཐག་པའི་རྐྱེན་ཞེས་བྱའོ། །དེ་རང་གི་གཞི་ཡིན་པ་ལ་རང་གིས་ངོ་མ་ཤེས་ཏེ། འཁྲུལ་
ནས་ཁམས་གསུམ་འཁོར་བ་གྲུབ་བོ། །ཞེས་སོ། །རྒྱུ་གསུམ་རྐྱེན་བཞི་དེའི་དབང་་་
གིས་རྟོག་པ་འཁྲུལ་ནས་རྟེན་འབྲེལ་བཅུ་གཉིས་རིམ་པར་གྲུབ་སྟེ་ཕྱི་རོལ་དུ་ལོ་་་
བཅུ་གཉིས་དང་ཟླ་བའི་ཆ་བཅུ་གཉིས། ནང་དུ་སྐྱེ་མཆེད་བཅུ་གཉིས་ཀྱི་ཕུང་པོ་་་་
སྨིན་ནས། རིགས་དྲུག་འཁོར་བུ་པ་རྣམས་ཀྱི་ལས་སྣང་དཔག་ཏུ་མེད་པ་གྲུབ་བོ། །
g
རྟེན་འབྲེལ་བཅུ་གཉིས་ནི། རང་ཤར་ལས། དེ་ཡང་མ་རིག་པ་ལས་འབྱུང་། མ་རིག་
པ་ལས་འདུ་བྱེད་དོ། །འདུ་བྱེད་རྣམ་པར་ཤེས་པའོ། །རྣམ་པར་ཤེས་ལས་མི་
འབྱུང་ཞིང་། །མིང་ལས་གཟུགས་ཀྱི་རང་བཞིན་འབྱུང༌། །གཟུགས་ལས་སྐྱེ་མཆེད་་་
རྣམ་དྲུག་འབྱུང་། །སྐྱེ་མཆེད་དྲུག་ལས་རེག་པ་འབྱུང༌། །རེག་ལས་ཚོར་བ་འབྱུང་་་་་
བར་འགྱུར། །ཚོར་ལས་སྲེད་པ་འབྱུང་བར་འགྱུར། །སྲེད་པ་ལས་ནི་ལེན་པ་འབྱུང་།།
ལེན་པ་ལས་ནི་སྲིད་པ་འབྱུང་། །སྲིད་པ་ལས་ནི་སྐྱེ་བ་འབྱུང་། །སྐྱེ་བ་ལས་ནི་རྒས་
པ་འབྱུང་། །རྒས་པ་ལས་ནི་ན་བ་འབྱུང་། །ན་བ་ལས་ནི་འཆི་བ་འབྱུང་། །ཞེས་་་་་
གསུངས་པ་ལྟར་མ་རིག་པ་གསུམ་ནི་མ་རིག་པ། དེ་ལས་འཁྲུལ་བས་འདུ་བྱེད། དེ་
ལས་ཡུལ་ལ་སྤྱོད་པའི་རྣམ་ཤེས། དེ་ལས་འདི་ནི་ཡུལ་ལོ་སྣང་བའོ་ཞེས་མིང་དུ་
འཛིན་པ་དང་། །མིང་ཅན་གཟུགས་སུ་འཛིན་པ་ནི། འཁྲུལ་བ་དང་པོའི་མིང་
གཟུགས་ཞེས་བྱའོ། །དེ་ལས་ཡུལ་དྲུག་ལ་སྐྱེ་ཞིང་མཆེད་པའི་སྐྱེ་མཆེད་དྲུག དེ
ལས་ཡུལ་ལ་འཛིན་པའི་རེག་པ། དེ་ལས་ཆགས་སྡང་བར་མའི་ཚོར་བ། དེ་ལས་་་་་
ཡུལ་ལ་ཞེན་པའི་སྲེད་པ། དེ་ལས་ཡུལ་དང་དུ་ལེན་པ། དེ་ལས་འཁྲུལ་སྣང་འབྱུང་
ངེས་སུ་བྱེད་པའི་སྲིད་པ། དེ་ལས་ཁམས་གསུམ་དུ་སྐྱེ་བ། དེ་ལས་རྒ་བ་ན་བ་ཤི་བ་
སོགས་སྡུག་བསྔལ་གྱི་ཕུང་པོ་ཆེན་པོ་འདི་འབྱུང་བ་ཡིན། འདི་ནི་གཞི་སྣང་ལས་་་
དང་པོར་མཆེད་པའི་རྟེན་འབྲེལ་གྱི་ཚུལ་ཡིན་ལ། སྲིད་པ་སོ་སོར་འཁྲུལ་དུས་ཀྱི་་
རྟེན་འབྲེལ་ཀྱང་ཞར་ལ་ཤེས་པར་བྱའོ། །དེ་ལྟར་ལས་དང་ཉོན་མོངས་པ་མཐུ་
བརྟས་ནས་སྲིད་པ་གསུམ་གྱི་ཕུང་ཁམས་སྐྱེ་མཆེད་ཐམས་ཅད་གྲུབ་སྟེ། མུ་ཏིག་
ཕྲེང་བ་ལས། དེ་ལྟར་འཇིག་རྟེན་གསུམ་པོ་ནི། །ཕུང་པོ་ལྔ་དང་དབང་པོ་ལྔ། །ཡན་
ལག་ལྔ་དང་དོན་སྙིང་ལྔ། །ཡུལ་ལྔ་དང་ནི་ཉོན་མོངས་ལྔ། །སེམས་ལྔ་ཡིད་ལྔ་རྟོག་
པ་ལྔ། །གཟུང་འཛིན་འཁོར་བ་ཉིད་དུ་གྲུབ། །འཁྲུལ་བ་གཉིས་སྣང་དེ་ལྟ་བུ། །
དཔེར་ན་མྱུར་འགྲོའི་འཁོར་ལོ་བཞིན། །རྒྱུན་ཆགས་འཁོར་ལ་ཡུན་རིང་གནས། །
ཞེས་ཡུལ་ལྔ་ནི་འོད་ལྔ་ལ་བདག་ཏུ་བཟུང་བ་ལས་བྱུང་། ཉོན་མོངས་ལྔ་ནི་ཡེ་ཤེས་
ལྔ་རང་ངོ་མ་ཤེས་པ་ལས་བྱུང་། སྣ་ཚོགས་སྡུད་པའི་ལུས་སེམས་སོགས་ནི་ཆོས་་་་་
c
}
- 178 -
- 179 -



རྒྱུད་འགྲེལ།
གཞལ་བ་
ཚི་ལེ
ཉིད་ཀྱི་རང་གདངས་མ་ཤེས་པ་ལས་བྱུང་། ཀུན་ཏུ་འཚོལ་བའི་ཡིད་དང་། གཏན་་་
ལ་འབེབས་པའི་ཡིད་དང་། རྣམ་པར་རེག་པའི་ཡིད་དང་། ངེས་པར་འཇོག་པའི་་
ཡིད་དང་། ཡིད་ཀྱི་རྣམ་པར་ཤེས་པའི་ཡིད་དང་ལྔ་ནི་རླུང་ལྔ་རྣམ་པར་མ་དག་པ་་་་
ལས་བྱུང་། བསམ་པ་དྲན་པས་འཛིན་པའི་བདག་ཏུ་རྟོག་པ་དང་། ཡུལ་དུ་མ་ལ་་་་
བདག་ཏུ་རྟོག་པ་དང་། འགྱུ་བ་ཐ་དད་ལ་བདག་ཏུ་རྟོག་པ་དང་། ཤེས་པའི་རྣམ་པ་
ཙམ་ལ་བདག་ཏུ་རྟོག་པ་དང་། ཆོས་རྣམ་པར་སེམས་པ་དང་བཅས་པ་ལ་བདག་ཏུ་
རྟོག་པ་དང་ལྔ་ནི། འགྱུ་བ་རང་ཐོག་མ་ཆོད་པ་ལས་བྱུང་ངོ་། །ལྔ་པ་གྲོལ་འཁྲུལ་་་་
ཐམས་ཅད་ལ་གཞིས་ཁྱབ་ཚུལ་ནི། དབྱིངས་སྐྱེ་མེད་ཀ་དག་གི་ཀློང་ལས་ཤར་བའི་
དབྱིངས་སྣང་འཁོར་འདས་ཐམས་ཅད་གནས་ལུགས་སྟོང་པའི་ངོས་ནས་ག
ཡེ་ནས་སྐྱེ་བ་མེད་པར་མཉམ་པ་དང་། སྣང་ཚུལ་དག་པའི་ངོས་ནས་དཔག་ན་སྐུ་་་
དང་ཡེ་ཤེས་ཀྱི་འཁོར་ལོར་དག་པར་འདྲ་བས་ན་འཁོར་བ་མྱང་འདས་སུ་ངོ་སྤྲད།
མྱང་འདས་ནང་གསལ་ཆོས་སྐུ་རུ་ལ་བཟླས་ཏེ་སྣང་བ་སྐུའི་རོལ་པ། སྒྲ་གྲགས་
གསུང་གི་ཆོ་འཕྲུལ། དྲན་རྟོག་ཐུགས་ཀྱི་ཡོ་ལང་འབའ་ཞིག་ཡིན་པས་ན་རྩལ་སྣང་
མཐའ་དག་ཀུན་བྱེད་ཀུན་ཏུ་བཟང་པོའི་ངོ་བོ་ལས་གཞན་མིན་པ་ལ་ངེས་ཤེས་་་
བསྐྱེད་པར་བྱའོ། །ཞེས་གདམས་ཏེ། ཀུན་བྱེད་ལས། ཀྱེ་སྟོན་པའི་སྟོན་པ་ཀུན་བྱེད་
རྒྱལ་པོ་ཡིས། །སྙིང་པོ་སྐུ་ཡི་དཀྱིལ་འཁོར་བཀོད་པ་ནི། །ཇི་ལྟར་སྣང་ཞིང་གནས་
པའི་ཆོས་རྣམས་ཀུན། །སྐྱེ་བ་མེད་པའི་ཆོས་དབྱིངས་ངང་ལ་བཀོད། །སྙིང་པོའི་དོན་
ལ་བླང་དོར་མེད་པའི་ཕྱིར། །དེ་ཡང་ཀུན་བྱེད་ང་ཡིས་བཀོད་པ་ཡིན། །ཀྱེ་སྟོན་པའི་
སྟོན་པ་ཀུན་བྱེད་རྒྱལ་པོ་ཡིས། །སྙིང་པོ་གསུང་གི་དཀྱིལ་འཁོར་བཀོད་པ་ནི། །ཇི་་
ལྟར་གྲགས་ཤིང་གནས་པའི་ཆོས་རྣམས་ཀུན། །སྐྱེ་མེད་དབྱིངས་ལ་ཚིག་གི་གསུང་
དུ་བཀོད། །སྙིང་པོ་བརྗོད་དུ་མེད་པའི་གསུང་ལ་འདུས། །དེ་ཡང་ཀུན་བྱེད་རྒྱལ་
པོའི་བཀོད་པ་ཡིན། །ཀྱེ་སྟོན་པའི་སྟོན་པ་ཀུན་བྱེད་རྒྱལ་པོ་ཡིས། །སྙིང་པོ་རིག་་་
པའི་དཀྱིལ་འཁོར་བཀོད་པ་ནི། །ཇི་ལྟར་དྲན་རིག་རྟོག་པ་ཐམས་ཅད་ཀུན། །མ
སྐྱེས་ཀུན་བྱེད་ཉིད་ཀྱི་དོན་དུ་རིག །ཀུན་བྱེད་ང་ཡི་སྐུ་གསུང་ཐུགས་ཉིད་ནི། །མ་
%9E
བཅོས་རྣལ་དུ་བཞག་པའི་དཀྱིལ་འཁོར་གསུམ། །མ་བཀོད་དུས་གཅིག་རྫོགས་
པའི་དོན་རྟོགས་ན། །ལྷུན་གྲུབ་སྙིང་པོའི་དོན་ལ་འཇུག་པར་བྱེད། །ཅེས་སོ། །བྱེ་་
བྲག་ཏུ་ཁམས་གསུམ་འཁོར་བའི་སྣང་བ་ཐམས་ཅད་དང་པོའང་དབྱིངས་ཀྱི་ཆ་ལ་་་་
བཟུང་བས་དེའི་ཆ་རེ་སྦྱར་དུ་ཡོད་ལ། ད་ལྟའང་དབྱིངས་ཀྱི་རོལ་པ་ལས་གཞན་དུ་་
མ་སོང་བས་ན་ཕུང་པོ་དང་འབྱུང་བ་ལ་སོགས་པ་སྐུ་དང་ཡེ་ཤེས་ཀྱི་ཆར་སྦྱར། སྒོ་་
བ་སུམ་སྐུ་གསུང་ཐུགས་སུ་གྲོལ། སྐྱེ་རྒ་ན་འཆིའི་སྣང་བ་ཆོས་དབྱིངས་ཡེ་ཤེས་ཀྱི་ཡ
རོལ་པར་ཤར་ཞིང་བྱ་བྱེད་སྣང་བ་ཐམས་ཅད་ཆོས་ཉིད་ཀྱི་ལྟ་སྒོམ་ཆེན་པོ་རང་སྣང་
བ་ཡིན་ཏེ། མུ་ཏིག་ཕྲེང་བ་ལས། ཇི་ལྟར་སྒྲ་དང་བྱ་བྱེད་རྣམས། །སྟོང་རིག་གསལ་
བའི་སྤྱོད་པ་ཡིན། །བཟང་དང་ངན་པའི་རྟོག་པ་རྣམས། །སྒོམ་པ་ཆུ་བོའི་ཀློང་ཆེན་
ཡིན༑ ༑ལོག་ལྟ་ཡང་དག་འདོད་པ་རྣམས། །རྣལ་འབྱོར་རིས་མེད་ལྟ་བ་ཡིན། །རེ་་
དང་དོགས་པར་འཛིན་པ་ཀུན། །ཟང་མ་ཐལ་བྱུང་འབྲས་བུ་ཡིན། །ཕྱག་རྒྱ་ཆེན་པོ་
མངོན་འདོད་པས། །བཟའ་དང་བཏུང་བ་བསྙེན་པ་ལ། །ཉལ་དང་འདུག་པ་སྒྲུབ་་་
པའོ༑ ༑འདུ་བྱེད་རྣམ་ནི་ལྷག་གནས་ཡིན། །ཀླད་དང་ལུད་པ་དཀྱིལ་འཁོར་སྒྲུབ།།
སྟོང་གསུམ་ཐམས་ཅད་དཀྱིལ་འཁོར་ལ། །ཆར་དང་ཁུ་རླངས་ཆག་ཆག་བཏབ། །
འགྲོ་བའི་ལམ་དམིགས་ཐིག་ཆེན་ཏེ། །རྐང་པའི་རྗེས་ནི་རྡུལ་ཚོན་རིས། །འགྲོ་བར་
འདོད་པ་སྟངས་སྟབས་ཉིད། །ཡན་ལག་བསྐྱོད་པ་ཕྱག་རྒྱའོ། །ཇི་ལྟར་སྨྲས་པ།
སྔགས་ཀྱི་ཚིག །བསམ་པ་རྣམས་ནི་བསྐྱེད་རིམ་ཡིན། །ཡིད་ལ་འགྲུ་བ་མཆོད་པ་་
ཉིད༑ ༑གཟུགས་སུ་སྣང་བ་ལྷ་ཡི་སྐུ། །སྒྲ་ཆེན་བརྗོད་པ་རོལ་མོ་ཉིད། །རང་གི་ལུས་
ནི་བུམ་པ་ལ། །སྒྲ་ནི་ལོ་འདབ་ཁ་རྒྱན་མཛེས། །ཁྲག་དང་ཆུ་སེར་ཆུ་རྣམས་ཉིད། །
དོན་སྙིང་ལ་སོགས་རྫ་ས་ཀྱིས་གཏམས། །རང་ལ་སྣང་བའི་དབང་རྣམས་བྱིན། །མ་
བསྐུར་ཉིད་ལ་རྫོགས་པའོ། །འདའ་བར་འདོད་པ་དམ་ཚིག་ལ། །བསྲུང་བར་འདོད་
པ་བཅིངས་པ་ཡིན། །གྲོལ་བར་འདོད་པ་ཉམས་པ་སྟེ། །མེད་པར་འདོད་པ་ཐུ་་་་
མཆོག་ཡིན། །མཐོང་བ་རྣམས་ནི་ཕྱག་རྒྱའི་བརྡ། །དེ་ལ་ཆགས་པ་ཉམས་མྱོང་
ཡིན༑ ༑ཤེས་རིག་གསལ་བ་གདམས་ངག་ལ། །ལུས་སེམས་གཉིས་འདུས་གདབ་་
g@s
- 180 -
- 181 -



རྒྱུད་འགྲེལ།
པ་ཨ་ལ་
པའི་ཡུལ། །སྐྱེ་རྒ་ན་འཆི་གོམས་པའི་གནད། །ཚོགས་དྲུག་མ་འགགས་རྟོགས་་་་་
པའོ༑ ༑ཞེས་སོ། །དེ་ལྟར་སྣང་སྲིད་འཁོར་འདས་ཐམས་ཅད་དག་མཉམ་ཆོས་སྐུའི་
རང་བཞིན་དུ་ལ་བཟླ་བ་ནི་ནང་རྒྱུད་སྡེ་གསུམ་གྱི་དགོངས་པའི་ཞེ་ཕུགས་མ་ནོར་བ་
ཡིན་ནོ། །ཞེས་དེ་ལྟར་བཀའ་བསྩལ་ཏེ་གཙོ་འཁོར་ཐམས་ཅད་དགོངས་ཀློང་ཆོས་་་
ཉིད་ཡངས་པའི་ངང་དུ་རོ་གཅིག་ཏུ་གནས་སོ། །གཞི་ལས་གཞི་སྣང་འཆར་ཚུལ་
འདི་ལ། །འཆད་ཚུལ་གཞན་ཡང་རྒྱུད་སྡེ་སྒྱུ་འཕྲུལ་དྲྭ་བ་སྡེ་བརྒྱད་ཀྱི་དགོངས་པ
དང་སྦྱར་ཏེ་འཆད་ཚུལ། སྒྲུབ་སྡེ་བཀའ་བརྒྱད་ཀྱི་མན་ངག་དང་སྦྱར་ཏེ་འཆད་
ཐབས་ཡོད་ཀྱང་། རྒྱུད་སྡེའི་དོན་གནད་ཤིན་ཏུ་རྒྱ་ཆེ་བ་དང་ཁྱད་པར་སྒྲུབ་པ་
བཀའ་བརྒྱད་ཀྱི་འཆད་ཐབས་རེ་རེ་བཞིན་སྦྱར་ཏེ་བཤད་ན་ཡི་གེ་ཧ་ཅང་མང་བ་་
དོགས་ནས་རེ་ཞིག་བཏང་སྙོམས་སུ་བཞག་ལ། ཤེས་པར་འདོད་ན་སླར་ཡང་སྤྲོས་་་
པས་ཆོག་གོ །ཐུབ་བསྟན་འདབ་སྟོང་འཛུམ་པའི་སྐྱེད་ཚལ་དུ། །མན་ངག་སྦྲང་རྩིས་
མྱོས་པའི་རྐང་དྲུག་ངས། །ལེགས་བཤད་མགྲིན་གླུ་སྙན་པོའི་མཆོད་སྤྲིན་འདི། །
བརྒྱུད་གསུམ་བླ་མ་མཉེས་པའི་དཔྱིད་དུ་འབུལ། །བར་སྐབས་ཀྱི་ཚིགས་བཅད་
དོ༑ ༑ ༑ གསུམ་པ་རྟོགས་བྱེད་ལམ་རྒྱུད་བཤད་པ་ལ། འཁོར་གྱི་སེམས་དཔའི་་་་
ཚོགས་ཀྱིས་ཞུ་བ་འབུལ་བ་དང་། སྟོན་པས་གསང་གསུམ་གྱི་རྩལ་ལས་ལམ་རྒྱུད་
གསལ་བར་བསྟན་པ་གཉིས་ལས། དང་པོ་ལ་མཚམས་སྦྱར་བ་དང་། དགྱེས་པའི་
བཞད་པ་ངོམ་པ། བསྟོད་པའི་གླུ་དབྱངས་སྒྲོག་པ། ཞུ་བ་དངོས་དང་བཞི་ལས།
དང་པོ་ནི་སྟོན་འཁོར་དགོངས་པ་དབྱེར་མེད་པའི་ཚོམ་བུའི་སྣང་བ་རང་སྣང་ལོངས་
སྤྱོད་རྫོགས་པའི་ཞིང་དུ་འཛོམས་པ་དེའི་ཚེ་འཁོར་གྱི་སེམས་དཔའ་རིག་འཛིན་
བཞིའི་ཚུལ་སྟོན་པའི་འདུས་པའི་ཚོགས་རྣམས་ཀྱིས་སླར་ཡང་གསོལ་བོ་འདི་ལྟར་་
ཕུལ་ལོ། །དེ་ལ་རིག་འཛིན་བཞི་ནི། མོས་སྤྱོད་ཀྱི་ལམ་མཐར་ཐུག་པ་ན་ཡིད་ལྷའི་་
རྣལ་འབྱོར་དུ་སྨིན་ཀྱང་། ལུས་རྣམ་སྨིན་ལས་གནས་མ་གྱུར་པ། ལུས་རྒྱ་དང་བྲལ་
ཚེ་ཕྱག་རྒྱ་ཆེན་པོའི་སྐུ་འཐོབ་པ་རྣམ་སྨིན་རིག་འཛིན། མཐོང་ལམ་ཡན་ཆོད་སློབ་་་
པའི་ལམ་རྣམ་སྨིན་གྱི་ལུས་རྡོ་རྗེའི་ལུས་སུ་གྱུར་ནས་རྟེན་དེ་ལ་སངས་རྒྱས་སུ་
འགྱུར་བ། ཕུང་པོ་ཟག་མེད་དང་ཡེ་ཤེས་ཀྱི་གཟིགས་པ་དང་ལྡན་པ་ཚེ་དབང་རིག་
འཛིན༑ འཕགས་པ་སློབ་པའི་ལམ་ཁྱད་པར་ཅན་གང་ཞིག་རང་ལུས་གང་བསྒོམ་་་་
པའི་ལྷར་གྱུར་ཏེ་སངས་རྒྱས་དང་མཛད་པ་ཆ་འདྲའང་མཐར་འབྲས་དས་མ་ཐོབ་
པ་ཕྱག་ཆེན་རིག་འཛིན། སྤངས་རྟོགས་མཐར་ཕྱིན་ནས་མི་སློབ་པ་མངོན་དུ་མཛད་
པ་ལྷུན་གྲུབ་རིག་འཛིན་ཡིན་ནོ། །རིག་འཛིན་བཞིའི་ས་མཚམས་དེ་ལྟར་འཇོག་པ་
ནི་ཀུན་མཁྱེན་ཀློང་ཆེན་རབ་འབྱམས་ཀྱི་རྗེས་སུ་འབྲངས་ཏེ་བཤད་པ་ཡིན་ནོ། །
གཉིས་པ་རྩོལ་སྒྲུབ་ཅན་གྱི་ལམ་བསླབ་པའི་མཐའི་བཅུ་གཅིག་ལྟ་བུ་ནི་གདུལ་བྱ་་
རིམ་གྱིས་འདྲེན་པའི་ཐབས་ཁྱད་པར་ཅན་ཡིན་པས་ན་དགྱེས་པའི་བཞེད་པ་ཨ་
ལ་ཧོ། ཞེས་ངོམ་པ་ཡིན་ནོ། བསླབ་པའི་མཐའ་བཅུ་གཅིག་གང་ཞེ་ན། དེ་ཁོ་ན་་་་་
ཉིད་ལྟ་བ། མི་གཡོ་བ་ཏིང་ངེ་འཛིན། ལ་དོར་བ་སྤྱོད་པ། བཀོད་པ་དཀྱིལ་འཁོར།
རིམ་པ་བགྲོད་པ་དབང་། མི་འདའ་བ་དམ་ཚིག དོན་དུ་གཉེར་བ་སྒྲུབ་པ། གནས་
སུ་སྟོབ་པ་མཆོད་པ། རོལ་བ་ཕྲིན་ལས། འཆང་བ་ཕྱག་རྒྱ། བཟླས་པ་སྔགས་་་་
བཅུ་གཅིག་གོ །དང་པོ་ལྟ་བ་ལ། ངོ་བོ་ནི། དྲིཋའི་སྒྲ་ལས་དྲངས་ན་ལྟ་བ་ཞེས་བྱ་སྟེ།
གཞལ་ཡུལ་གང་ལ་ཤེས་རབ་ཀྱིས་སྒྲོ་འདོགས་བཅད་ནས་མཐའ་གཅིག་ཏུ་ངེས་
པར་འཛིན་པའི་བློའོ། །དབྱེ་བ་ནི། སྣང་བ་སྐུ་ཡུལ་ཅན་ཡེ་ཤེས་སུ་དག་པ་ཆེན་པོར་
ལྟ་བ་ཆོས་ཅན་ལྟ་བ། འཁོར་འདས་ཀྱི་ཆོས་ཐམས་ཅད་ལ་གཅིག་དུ་བྲལ་སོགས་་་་
དབུ་མའི་གཏན་ཚིགས་ཀྱིས་ཚུལ་བཞིན་དཔྱད་པས་སྐྱེ་མེད་སྟོང་པའི་དོན་ངེས་པ་་་
ནི་ཆོས་ཉིད་ལྟ་བ། ལྷག་པའི་བདེན་པ་དག་མཉམ་གཉིས་པོ་དབྱེར་མེད་པ་ཆོས་སྐུ་
ཆེན་པོ་སོ་སོ་རང་གིས་རིག་པར་བྱ་བ་ནི་རང་རིག་ལྟ་བའི་ལྟ་བ་དང་གསུམ་ཡོད་་་
དོ༑ ༑གཉིས་པ་ཏིང་འཛིན་ལ་ངོ་བོ་དབྱེ་བ་གཉིས་ལས། དང་པོ་ནི། ས་མ་དྷིའི་སྒྲ་་
ལས་མཉམ་པའི་བློ་སྟེ། སེམས་ལས་སུ་རུང་བའི་སྒོ་ནས་དམིགས་ཡུལ་ལ་རྩེ་
གཅིག་ཏུ་གནས་ཏེ། བྱིང་རྒོད་སོགས་ཀྱིས་མི་མཉམ་པ་མེད་པའོ། །དབྱེ་བ་ལ།
དུས་ཀྱིས་དབྱེ་བ་དང་། ངོ་བོའི་སྒོ་ནས་དབྱེ་བ་གཉིས་ལས། དང་པོ་ནི། དབྱིངས་
ཡེ་དབྱེར་མེད་པ་དོན་གྱི་ལྷ་དང་དེའི་དབང་གིས་སྣང་བ་གཟུགས་སྐུ་རྟགས་ཀྱི་ལྷ་་་
g gs
- 182 -
ཚོ
183-



རྒྱུད་འགྲེལ།
སྟེ་༑ དེ་ལྟ་བུའི་ལྷ་ལ་དམིགས་ན་ལྕགས་ལ་གསེར་འགྱུར་གྱི་རྩིས་ཐེབས་པ་བཞིན་
བདག་གི་དེ་ཁོ་ན་ཉིད་ལྷའི་དེ་ཁོ་ན་ཉིད་ཀྱིས་བརླབས་པར་ཤེས་ནས་མོས་པས་་་་་
སྒོམ་པ་བྱིན་གྱིས་བརླབས་པའི་རྣལ་འབྱོར་དང་། གསེར་སོགས་བཞུས་ཏེ་གཟུགས་
སྐུ་བྱེད་པ་བཞིན་བྱང་ཆུབ་ཀྱི་སེམས་དག་པ་ལས་གཟུགས་སྐུ་བསྐྱེད་པར་ཤེས་ནས་
ལས་སུ་རུང་བའི་ཚུལ་གྱིས་སྒོམ་པ་ཡོངས་སུ་བརྟགས་པའི་རྣལ་འབྱོར་དང་། ཆུ་
དྭངས་པར་གཟུགས་བརྙན་རྩོལ་མེད་དུ་འཆར་བ་བཞིན་རང་བཞིན་དག་པར་
རྟོགས་པའི་ཏིང་འཛིན་སྐད་ཅིག་ལ་རྫོགས་པ་རྫོགས་པའི་རྣལ་འབྱོར་དང་གསུམ་་་་
ཡིན་ལ། འདི་གསུམ་གྱི་ནང་དུ་མདོ་སྔགས་མཐའ་དག་འདུས་པར་རྣམ་སྣང་སྒྱུ་དྲྭ་
ལས་གསུངས་སོ། །གཉིས་པ་ནི། བསྐྱེད་རྫོགས་གཉིས་ཡིན་ལ། དང་པོ་བསྐྱེད་་
རིམ་ནི། སྐྱེ་གནས་བཞིའི་བག་ཆགས་སྦྱོང་བྱེད་བདག་སྲས་གཞན་སྲས་མངོན་བྱང་
ལྔ་བསྐྱེད་རྡོ་རྗེའི་ཆོ་ག་བཞི་བསྐྱེད་སོགས་རྒྱས་པ། འབྲིང་པོ་ཆོ་ག་གསུམ་བསྐྱེད།
བསྡུས་པ་ཨ་ནུ་ལྟར་སྔགས་ཙམ་ལས་བསྐྱེད་པ། ཤིན་ཏུ་བསྡུས་པ་ཨ་ཏི་ལྟར་སྐད་
ཅིག་དྲན་རྫོགས་སུ་སྒོམ་པ་དང་བཞིར་ཡོད་ལ། རྫོགས་རིམ་ལ། ཐབས་ལམ་སྟེང་
འོག་གི་སྒོ་ལ་བརྟེན་པ་སོགས་དང་། གྲོལ་ལམ་རྣམ་པར་མི་རྟོག་པའི་རྣལ་འབྱོར་་་་་
རིམ་དང་ཅིག་ཆར་གྱིས་བསྡུས་པ་རྣམས་སོ། །གསུམ་པ་སྤྱོད་པ་ལ་ངོ་བོ་དབྱེ་བ་་
གཉིས་ལས་། དང་པོ་ནི། ཙརྱའི་སྒྲ་ལས་སྤྱོད་པ་ཞེས་བྱ་སྟེ། ཐབས་ཤེས་ཁྱད་པར་
ཅན་གྱིས་ཟིན་པའི་སྒོ་ནས་སྤྱད་པར་བྱ་བའི་ཡུལ་ལ་ཚུལ་བཞིན་སྤྱོད་པའི་སྔགས་་་་
པའི་སྒོ་གསུམ་གྱི་ལས་ཐམས་ཅད་དོ། །དབྱེ་བ་ལ། རྟེན་གྱིས་དབྱེ་ན་ལུས་ངག་ཡིད་
གསུམ་གྱི་སྤྱོད་པ་གསུམ། ངོ་བོས་དབྱེ་ན། ཐབས་ལམ་བརྟུལ་ཞུགས་ཀྱི་སྤྱོད་པ།
གྲོལ་ལམ་བག་ཡོད་ཀྱི་སྤྱོད་པ་གཉིས། དང་པོ་ལ་ཐུན་མོང་སྤྱིའི་སྤྱོད་པ་དང་། ཁྱད་
པར་སྦྱོར་སྒྲོལ་གྱི་སྤྱོད་པ་གཉིས་སོ། །གཉིས་པ་ལ་དད་བརྩོན་གྱི་སྤྱོད་པ་སོགས་ས་
རིམ་གྱིས་པའི་སྤྱོད་པ། བླང་དོར་མེད་པ་ཅིག་ཆར་བའི་སྤྱོད་པ་དང་གཉིས་སོ། དུས་
ཀྱི་སྒོ་ནས་དབྱེ་ན། ལས་དང་པོ་པ་དགེ་སྦྱོང་གཞོན་ནུའི་སྤྱོད་པ། རྐྱེན་ཐུབ་ན་་་
སྨྱོན་པ་བརྟུལ་ཞུགས་ཀྱི་སྤྱོད་པ། བརྟན་པ་ཐོབ་ནས་རྒྱལ་པོ་ས་འཛིན་གྱི་སྤྱོད་པ་ཡས་
དང་གསུམ། ཡང་ན་སློབ་དཔོན་བཀུར་ཞིང་དབང་ནོད་ནས་དམ་ཚིག་སྲུང་བ་དང་་་་
ཇི་ལྟར་སྒྲུབ་པའི་མན་ངག་ཞུས་ལ་བཀའ་ལས་མི་འདའ་བར་བྱེད་བ་དང་པོ་འཇུག་
པའི་སྤྱོད་པ། བསྙེན་པ་དང་སྒྲུབ་པ་ལ་ཞུགས་པ་བར་དུ་དངོས་གྲུབ་སྒྲུབ་པའི་སྤྱོད་
པ༑ དངོས་གྲུབ་གྲུབ་ནས་སྒྲུབ་པ་ཆེན་པོའི་ལས་ལ་སྦྱོར་བ་མཐར་གྲུབ་པའི་སྤྱོད་པ་
དང་གསུམ་ཡོད་དོ། །བཞི་པ་དཀྱིལ་འཁོར་ལ་ངོ་བོ་དབྱེ་བ་གཉིས་ལས། དང་པོ་ནི་
མཎྜལ་ཞེས་པའི་སྒྲ་ལས་དྲངས་ན་མཎྜ་ནི་སྙིང་པོའམ་བཅུད་དང་། ལ་ནི་ལེན་ཅིང་་་
འཛིན་པ་སྟེ་སྙིང་པོའི་ཡོན་ཏན་འཛིན་པའི་གཞིར་གྱུར་པའམ། སྒྲ་ཐད་ཀར་བསྒྱུར་་་
ན་ཀུན་ནས་ཟླུམ་ཞིང་ཡོངས་སུ་བསྐོར་བའི་དོན་དུ་འཇུག་པས་དཀྱིལ་འཁོར་ཞེས་་་
བྱ་སྟེ། གཙོ་བོ་ལ་འཁོར་གྱིས་བསྐོར་བའི་དོན་ཏེ། གཙོ་འཁོར་གཞལ་ཡས་ཁང་
དང་བཅས་པ་ལའཇུག་པས་ཡོན་ཏན་མཆོག་གི་གཞི་འཛིན་པ་རྟེན་དང་བརྟེན་པའི་
བདག་ཉིད་དུ་སྣང་བ་གང་ཡིན་པའོ། །དབྱེ་བ་ལ་ངོ་བོའི་སྒོ་ནས་དབྱེ་བ་དང་།
རིགས་ཀྱིས་དབྱེ་བ་གཉིས། དང་པོ་ནི། གཞི་ལམ་འབྲས་བུའི་དཀྱིལ་འཁོར་གསུམ་
སྟེ༔ དང་པོ་གཞི་རང་བཞིན་གྱི་དཀྱིལ་འཁོར་ནི། སྣོད་བཅུད་ཡེ་ནས་ལྷར་གནས་པ་
ཡིན་ལ། ངོ་བོ་དག་མཉམ་བདེན་པ་དབྱེར་མེད་རྣམ་པ་མ་འགགས་པ་གང་འདུལ་་་་
གྱི་བཀོད་པར་འཆར་བ་ཡིན་པས། རིགས་གཅིག་ནས་བསམ་ཡས་སྒྱུ་འཕྲུལ་དྲྭ་་་་
བའི་བར་དུ་དབྱེར་རུང་ངོ་། །གཉིས་པ་ལམ་སྒོམ་པའི་དཀྱིལ་འཁོར་དང་། མཚོན་
བྱ་སྐུ་གསུང་ཐུགས་ཀྱི་དཀྱིལ་འཁོར་དང་གཉིས་ཡིན་ལ། དང་པོ་རྡུལ་ཚོན། རས་
བྲིས༑ ཐིག ཚོམ་བུ་དང་བཞི་ཡོད་ལ། གཉིས་པ་སྐུ་དཀྱིལ་ལུས་ལྷར་གསལ་་་
དཔའ་བོ་གཅིག་པ་ནས་དལ་ཡོངས་རྫོགས་ཀྱི་ལྷ་དང་གཞལ་ཡས་ཁང་གསལ་བ།
གསུང་དཀྱིལ་ལྷ་གཙོ་འཁོར་གྱི་སྔགས་གསལ་ཞིང་བཟླ་བ། ཐུགས་དཀྱིལ་ཡེ་ཤེས་
ལྔ་ལམ་དུ་བྱེད་པའོ། །གསུམ་པ་འབྲས་བུ་མཐར་ཕྱིན་པའི་དཀྱིལ་འཁོར་ནི། ལམ་
ཡོངས་སུ་རྫོགས་ནས་སྐུ་དང་ཡེ་ཤེས་འདུ་འབྲལ་མེད་པའི་རང་བཞིན་མངོན་དུ་
གྱུར་པ་སྟེ། དེ་ལའང་སྐུ་གསུམ་དང་ཡེ་ཤེས་བཞིའི་དཀྱིལ་འཁོར། སྐུ་གསུང་ཐུགས་
ཡོན་ཏན་ཕྲིན་ལས་ལྔའི་དཀྱིལ་འཁོར་དུ་དབྱེར་རུང་ངོ་། གཉིས་པ་རིགས་ཀྱིས
- 184 -
• 185 -



ས
རྒྱུད་འགྲེལ།
ཚེ་
དབྱེ་ན་རྟེན་གཞལ་ཡས་ཁང་གི་དཀྱིལ་འཁོར་ནི་ལྟེ་བ་ལ་ཕྱོགས་ཀྱི་བཀོད་པས་་་་་་
ཀུན་ནས་བསྐོར་བས་དལ་ཏེ་གནས་ཕུན་སུམ་ཚོགས་པའོ། །བརྟེན་པ་ལྷའི་དཀྱིལ་
འཁོར་ནི་གཙོ་བོ་ལ་འཁོར་གྱི་ལྷ་ཚོགས་ཀྱིས་བསྐོར་བ་སྟེ་སྟོན་འཁོར་ཕུན་སུམ་་་
ཚོགས་པའོ། །གཉིས་མེད་ཡེ་ཤེས་ཆེན་པོའི་དཀྱིལ་འཁོར་ནི། རང་བྱུང་གི་ཡེ་ཤེས་
ལ་དྲན་རིག་གི་ཤེས་པས་བསྐོར་བ་སྟེ་ཆོས་དང་དུས་ཕུན་སུམ་ཚོགས་པའོ། །གཞན་
ཡང་རང་བཞིན་དང་ཏིང་ངེ་འཛིན་དང་གཟུགས་བརྙན་གྱི་དཀྱིལ་འཁོར་གསུམ་
དང་༑ སྐུ་གསུང་ཐུགས་ཡེ་ཤེས་རྡོ་རྗེའི་དཀྱིལ་འཁོར་བཞི་དང་། གསང་བའི་སྙིང་་་
པོའི་རྒྱུད་ཕྱི་མ་ལས། འདི་ནི་རང་བཞིན་དཀྱིལ་འཁོར་དང་། །གཟུགས་བརྙན་ལྷག་
པའི་གཟུགས་བརྙན་གསུམ། །ཏིང་འཛིན་ལྷག་པའི་ཏིང་འཛིན་དང་། །བྱང་ཆུབ་་་
སེམས་དང་ཚོགས་མཆོག་བསྟན། །ཅེས་དཀྱིལ་འཁོར་བདུན་དུ་གསུངས་པ་སོགས་
དབྱེ་སྒོ་མང་ཡང་གོང་གི་གཞི་ལམ་འབྲས་གསུམ་གྱི་དཀྱིལ་འཁོར་དུ་མ་འདུས་པ་་་
མེད་དོ། །ལྔ་པ་དབང་ལ། ངོ་བོ་དབྱེ་བ་གཉིས་ལས། ངོ་བོ་ནི་ཨ་བྷི་ཥིཉྩ་ཞེས་པའི་
སྒྲ་ལས་དྲངས་ན་ཨ་བྷི་མངོན་པ། ཥིཉྩ་གཏོར་བའམ་བླུག་པའི་དོན་ཡིན་པས།
སྔགས་ཀྱི་དབང་བསྐུར་བའི་ཆོ་ག་ཟབ་མོ་ལ་བརྟེན་ནས། སློབ་བུའི་སྒོ་གསུམ་ཆ་
མཉམ་དང་བཅས་པའི་དྲི་མ་འཁྲུད་པའམ་གཏོར་བར་བྱེད་ཅིང་། རྡོ་རྗེ་བཞིར་སྨིན་
པའི་ཡེ་ཤེས་འཆར་བའི་ནུས་པ་ཁྱད་པར་ཅན་རྒྱུད་ལ་འཇོག་པའམ་བླུག་པར་བྱེད་
པའོ༑ ༑དབྱེ་བ་ནི། གཞི་དུས་ཀྱི་དྲི་མ་བཞི་སྦྱོང་བ་དང་། ལམ་བཞི་སྒོམ་པ་དང་།
འབྲས་བུ་སྐུ་བཞི་ཐོབ་བའི་དོན་དུ་ལུས་དང་རྩ་སྤྲུལ་སྐུར་དག་བྱེད་བུམ་དབང་།
ངག་དང་རླུང་ལོངས་སྐུར་དག་བྱེད་གསང་དབང་
། ཡིད་དང་ཐིག་ལེ་ཆོས་སྐུར་དག་
བྱེད་ཤེས་རབ་ཡེ་ཤེས་ཀྱི་དབང་། སྒོ་གསུམ་ཆ་མཉམ་དུ་ངོ་བོ་ཉིད་སྐུ་རུ་དག་པར་་་
བྱེད་པ་ཚིག་དབང་དང་བཞིར་ཡོད་ལ། དེ་རྣམས་ལ་ནང་གསེས་ཀྱི་དབྱེ་བསྡུ་དཔག་
མེད་ཡོད་པ་ནི་རྒྱུད་སྡེ་སོ་སོ་ལས་རྟོགས་པར་བྱའོ། །དྲུག་པ་དམ་ཚིག་ལ་ངོ་བོ་དབྱེ་
བ་གཉིས་ལས། ངོ་བོ་ནི། ས་མ་ཡ་ཞེས་པའི་སྒྲ་ལས་དྲངས་ན་དམ་ཚིག་སྟེ་འདས་་་་
བར་མི་བྱ་བའི་དོན་ཅན་ནོ། །བདག་ཉིད་ཆེན་པོ་རྣམས་ཀྱི་བཀས་བཅད་པ་བཞིན་་་
%gg
འདའ་བར་མི་བྱ་བར་འཇུག་ལྡོག་ཚུལ་བཞིན་བྱེད་པའོ། །དབྱེ་བ་ལ། སྤྱི་དང་ཁྱད་
པར་ལྷག་པའི་དམ་ཚིག་གསུམ་ལས། སྤྱིའི་དམ་ཚིག་ནི་སོ་ཐར་བྱང་སེམས་སྔགས་
ཕྱི་བས་བསྲུང་བྱར་གསུངས་པ་ཐམས་ཅད་དོན་མེད་དུ་འདའ་བར་མི་བྱ་བའོ། །
ཁྱད་པར་གྱི་དམ་ཚིག་ནི། སྔགས་བླ་མེད་རང་ལ་གྲགས་པའི་རྩ་བ་དང་ཡན་ལག་་་་
གི་དམ་ཚིག་རྣམས་སོ། །ལྷག་པའི་དམ་ཚིག་ནི་སྒྲུབ་པ་ཆེན་པོའི་དུས་སྐབས་སུ་
རྒྱུན་གྱི་བསྲུང་བྱ་ལས་ལྷག་པར་དམིགས་བསལ་དུ་གསུངས་པ། སེང་གེའི་ཁོག་པ་
མི་བཤིག་པ་ལ་སོགས་པ་རྣམས་ཡིན་ནོ། །བདུན་པ་སྒྲུབ་པ་ལ། ངོ་བོ་དང་དབྱེ་བ་་་
གཉིས༑ ངོ་བོ་ནི། སཱ་དྷ་ནའི་སྒྲ་ལས་ཀུན་ཏུ་ལེན་པ་སྟེ། འདོད་པའི་དོན་ལེན་པའམ་
སྒྲུབ་པར་བྱེད་པས་ན་བསྒྲུབ་པའམ་ཡང་ན་སིདྡྷིའི་སྒྲ་ལས་དངོས་གྲུབ་སྟེ། གསང་་་
སྔགས་ཀྱི་ཐབས་ཁྱད་པར་ཅན་གྱི་སྒོ་ནས་དོན་དུ་གཉེར་བྱ་མཆོག་ཐུན་མོང་་་་་་
དངོས་གྲུབ་སྒྲུབ་པར་བྱེད་པ་བསྙེན་སྒྲུབ་ཀྱིས་བསྡུས་པའོ། །གཉིས་པ་དབྱེ་བ་ལ་་་་
བཞི་ལས། དང་པོ་བསྒྲུབ་བྱའི་སྒོ་ནས་དབྱེ་ན་ཐུན་མོང་དང་མཆོག་གི་དངོས་གྲུབ་་
གཉིས༑ ཐུན་མོང་ལའང་ལས་ཕྲ་མོ་དང་ཆེན་པོ་གཉིས། མཆོག་ལའང་གནས་་་་
སྐབས་དང་མཐར་ཐུག་གི་དབྱེ་བ་གཉིས་ཡོད་དོ། །དེ་ཡང་རོ་ལངས་ཚེ་དང་པྲ་སྒྲུབ་
སོགས་ཐུན་མོང་། རྡོ་རྗེ་སེམས་དཔའ་དང་ཚོགས་སྒྲུབ་སྨན་སྒྲུབ་སོགས་མཆོག་གི་
དངོས་གྲུབ་སྒྲུབ་པར་བྱེད་པ་ཡིན་ནོ། །གཉིས་པ་རྟེན་གྱི་སྒོ་ནས་དབྱེ་ན། ཕྱི་རོལ་ཡོ་
བྱད་སྣ་ཚོགས་པའི་རྫས་ལ་བརྟེན་ནས་སྒྲུབ་པ་དང་། ནང་ལུས་ལྟ་སྟངས་སོགས་ཀྱི་
རྩོལ་བ་དང་། ངག་བཟླས་བརྗོད་ཡིད་ཏིང་འཛིན་ལ་གནས་ནས་སྒྲུབ་པ་དང་གཉིས་
ཡོད༑ གསུམ་པ་ངོ་བོས་དབྱེ་ན། བསྐྱེད་རིམ་ལ་བརྟེན་ནས་སྒྲུབ་པ་དང་། རྫོགས་
རིམ་ལ་བརྟེན་ནས་སྒྲུབ་པའོ། །བཞི་པ་སྒྲུབ་ཚུལ་གྱིས་དབྱེ་ན། བསྙེན་པ་དང་སྒྲུབ་
པ་གཉིས། དང་པོ་ལ་བསྙེན་པ་ཉེ་བསྙེན་གཉིས། གཉིས་པ་ལ་སྒྲུབ་པ་སྒྲུབ་ཆེན་་་་་
གཉིས་ཀྱི་དབྱེ་བ་ཡོད་དོ། །བརྒྱད་པ་མཆོད་པ་ལ། ངོ་བོ་དབྱེ་བ་གཉིས་ལས། ངོ་བོ་
ནི༑ པཱུ་ཛའི་སྒྲ་ལས་སྔོན་དུ་སྐྱེད་པར་བྱེད་པའམ། ཡང་ཡང་དགྱེས་པ་བསྐྱེད་པའམ་
བཀུར་བའི་དོན་ཡིན་ཏེ། དགེ་བའི་ལས་
ལས་ཐམས་ཅད་ཀྱི་སྔོན་དུ་འགྲོ་བའམ་ལྷ་་་
• 186 -
• 187-



རྒྱུད་འགྲེལ།
མཉེས་པར་བྱ་བ་དང་། ལས་སྒྲུབ་པ་ཀུན་གྱི་སྔོན་དུ་བསྐྱེད་པར་བྱ་བ་ཡིན་པས་་་་
སམ༑ བཀུར་བའི་ཚུལ་གྱིས་དགྱེས་པ་ཡང་ཡང་བསྐྱེད་པ་སྟེ། མཆོད་ཡུལ་རྣམས་
སྒོ་གསུམ་གྱིས་བཀུར་ཞིང་ཕྱི་ནང་གི་མཆོད་རྫས་སྣ་ཚོགས་སྟོབ་པའི་སྒོ་ནས་མཉེས་
པར་བྱེད་པའི་ལས་ཀྱི་བདག་ཉིད་དོ། དབྱེ་བ་ལ་ཕྱི་ཉེར་སྤྱད་ཀྱི་མཆོད་པ། ནང་་་་
དམ་རྫས་ཀྱི་མཆོད་པ། གསང་བ་སྦྱོར་སྒྲོལ་གྱི་མཆོད་པ། དེ་ཁོ་ན་ཉིད་མཉམ་པ་་་
ཆེན་པོའི་མཆོད་པ་དང་བཞི་ལས། དང་པོ་ལ་བདུན་ལས། དང་པོ་ཕྱག་རྒྱ་གར་གྱི་་
མཆོད་པ་ནི། རྐང་པའི་བྲོ། ལག་པའི་གར། མིག་གི་ལྟ་སྟངས། ལུས་ཀྱི་འདུག་་་་་་
ཚུགས་སོགས་མཛེས་པར་བསྒྱུར་བའོ། །གཉིས་པ་བསྟོད་པ་གླུ་ནི། དབྱངས་ཀྱི་ཆ་་
ནས་ཤ་ཏ་པ་སོགས་དང་། ཚིག་གི་ཆ་ནས་ཐུགས་དམ་བསྐུལ་བ། བསྟོད་པ།
གསོལ་གདབ། དགྱེས་བསྐྱེད། མཆོད་པའི་སྔགས་ཚིག་སོགས་དུ་མར་འགྱུར་རོ། །
གསུམ་པ་ཏིང་འཛིན་ཡིད་ཀྱི་མཆོད་པ་ནི། ཏིང་འཛིན་གྱིས་མཆོད་སྤྲིན་རབས་་་་་་་
འབྱམས་སུ་སྤེལ་ཞིང་ཤེས་རབ་ཀྱིས་རང་བཞིན་མེད་པར་ཤེས་པའོ། །བཞི་པ་་་་
ཚོགས་འདོད་ཡོན་ནི། ཉེར་སྤྱད་བདུན་དང་། འདོད་ཡོན་དྲུག་དང་། བྱེ་བྲག་གོས་་་
རྒྱན་བཟའ་བཏུང་ཡོ་བྱད་གནས་ཁང་ཡུལ་ཕྱོགས་འབྱོར་པ་ཐམས་ཅད་འབུལ་་་་
བའོ༑ ༑ལྔ་པ་རྨད་བྱུང་མཐུན་རྫས་ནི། ལྷ་དང་སྲུང་མ་རྣམས་རང་རང་གི་ཐུན་མོང་་་
མིན་པའི་མཆོད་རྫས་རྟེན་རྫས་གཞུང་ལ་གྲགས་པ་རྣམས་སོ། །དྲུག་པ་ཁྱད་
འཕགས་ཐབས་ཀྱི་མཆོད་པ་ནི། ལྷ་རྣམས་མཉེས་པའི་ཐབས་ཁྱད་པར་ཅན་
ན་སྦྱིན་
སྲེག་དང་། མཆོད་སྐོང་གི་མདོས་ལ་སོགས་པ་ཡིན་ནོ། །བདུན་པ་སྣང་སྲིད་གཞིར་
བཞེངས་ཀྱི་མཆོད་པ་ནི། སྣང་ཞིང་སྲིད་པའི་ཆོས་ཐམས་ཅད་བློས་བླངས་ཏེ་དག་་་་
མཉམ་ལྟ་བས་རྒྱས་བཏབ་སྟེ་མཆོད་པ་ཡིན་ནོ། །གཉིས་པ་ནང་མཆོད་ལ་དམ་རྫས་
བདུད་རྩི། དམར་ཆེན་རཀྟ། བཱ་ལིང་གཏོར་མ་གསུམ་དང་རྡོ་རྗེའི་ལུས་ཀྱི་རྩ་རླུང་
ཐིག་ལེའི་ཁམས་རྣམ་པར་དག་པའི་མཆོད་པ་སྣ་ཚོགས་སུ་ཤར་བ་ཐམས་ཅད་དོ། །
གསུམ་པ་གསང་མཆོད་ནི། སྦྱོར་བ་དང་སྒྲོལ་བ་དུག་ལྔ་ཡེ་ཤེས་ལྔ་རུ་མཆོད་
སོགས་སོ། །བཞི་པ་དེ་ཁོ་ན་ཉིད་ཀྱི་མཆོད་པ་ནི། སྣང་སྲིད་དག་མཉམ་ཆེན་པོ་སྐུ་
དང་ཡེ་ཤེས་ཀྱི་རོལ་པར་ཤེས་པས་མཆོད་བྱ་མཆོད་བྱེད་མཆོད་པ་གསུམ་རང་
བཞིན་མེད་པར་ཤེས་པའི་ངང་ནས་མཆོད་པའོ། །དེ་ལྟ་བུའི་མཆོད་པའི་བྱེ་བྲག་་་་་
ཐམས་ཅད་ཚོགས་ཀྱི་འཁོར་ལོར་འདུ་བས་ན་ཚོགས་མཆོད་འདི་ནི་བསོད་ནམས་་་་
རྫོགས་པའི་ཐབས་ཁྱད་པར་ཅན་ནོ། །དགུ་པ་ཕྲིན་ལས་ལ། ངོ་བོ་དབྱེ་བ་གཉིས་་
ལས༑ ངོ་བོ་ནི་ཀརྨ་ཞེས་པའི་སྒྲ་ལས་སྒོ་གསུམ་གྱི་བྱ་བའི་ལས་ཏེ་ཀུན་རྫོབ་བྱང་
ཆུབ་ཀྱི་སེམས་དང་། དོན་དམ་ཤེས་རབ་ཆེན་པོའི་ཟིན་པའི་སྒོ་ནས་གཙོ་བོ་གཞན་
དོན་སྒྲུབ་པ་ལ་དམིགས་པའི་ཐབས་མཁས་ཀྱི་མཛད་སྤྱོད་ཁྱད་པར་ཅན་ནོ། །དབྱེ་་
བ་ལ་དང་པོ་སྒྲུབ་བྱའི་སྒོ་ནས་དབྱེ་ན་མཆོག་ཐུན་མོང་གཉིས། རྟེན་གྱི་སྒོ་ནས་དབྱེ་
ན་ཕྱིའི་རྫས་བྲིས་པའི་འཕྲུལ་འཁོར་དང་། སྦྱིན་སྲེག མཆོད་རྟེན་དང་། སྐུ་དང་།
ཕྱག་མཚན་དང་། བམ་ཆེན་དང་། ཤ་ལྔ་སོགས་ལ་བརྟེན་པ་དང་། ནང་ལུས་ཀྱི་་་་
ཕྱག་རྒྱ་གར་ལྟ་སྟངས་འདུག་ཚུལ་སོགས་དང་། ངག་གིས་སྔགས་དང་ཀླུ་དང་བདེན་
ཚིག་བརྗོད་པ་སོགས། ཡིད་ཀྱིས་འདུན་པ་དང་ཏིང་འཛིན་གྱིས་ལས་སྒྲུབ་པ་དང་
གཉིས་སོ། །ངོ་བོའི་སྒོ་ནས་དབྱེ་ན། ཕན་འདོགས་པ་དང་། ཚར་གཅོད་པ་གཉིས་་
ལས༑ དང་པོ་ལ། ནད་གདོན་སྡིག་སྒྲིབ་དགྲའི་འཇིགས་པ་བར་ཆད་བྱད་ཕུར་་་
སོགས་ཞི་བ་དང་། ཚེ་བསོད་ཡེ་ཤེས་བཀྲག་མདངས་འཁོར་ནོར་སྟོབས་དཔལ་་་་་
བདེ་བ་སོགས་རྒྱས་པར་བྱེད་པ་གཉིས་སོ། །གཉིས་པ་ལ། རྒྱལ་བློན་བཙུན་མོ་པཎྜི་
ཏ་སོགས་མི་དང་། ལྷ་ཀླུ་གནོད་སྦྱིན་སོགས་མི་མ་ཡིན་དང་། ཉམས་རྟོགས་ཡོན་
ཏན་དཔལ་དང་བཟའ་བཏུང་གོས་རྒྱན་སོགས་དབང་དུ་བྱ་བ་དང་། འགུགས་པ།
དབྱེ་བ། བཅིང་པ། མནན་པ། བཟློག་པ། བསད་པ། བསྐྲད་པ། བྱས་པ་བཤིགས་
པ༑ སྨྱོ་རུ་གཞུག་པ། ལྟས་ངན་ཐོག་སེར་དབབ་པ་སོགས་དྲག་པོའི་ལས་ད་
གཉིས་ཡོད་དོ། །ཡོན་ཏན་གྱི་སྒོ་ནས་དབྱེ་ན། རྒྱུ་དུག་གསུམ་གྱིས་ཀུན་ནས་
བསླངས་པ། ངོ་བོ་ཐབས་མཁས་ཀྱིས་མ་ཟིན་པ། འབྲས་བུ་གནས་སྐབས་དང་
མཐར་ཐུག་གི་དོན་ཆེན་པོ་དང་མ་འབྲེལ་བ་ནི་སྔགས་ཀྱི་ལས་ལྟར་སྣང་ཡང་ཕལ་
བའི་ལས་ཏེ་སྤང་བར་བྱ་བ་དང་། གཞན་དོན་ལ་དམིགས་པའི་སྙིང་རྗེ་ཆེན་པོས་རྒྱུ་
g
- 188 -
• 189-



ས
རྒྱུད་འགྲེལ།
བྱས་༑ ངོ་བོ་ཐབས་ཤེས་ཁྱད་པར་ཅན་གྱིས་ཟིན་པ། འབྲས་བུ་གནས་སྐབས་དང་་་
མཐར་ཐུག་གི་དོན་ཆེན་པོ་བདེ་བླག་ཏུ་སྒྲུབ་པ་མཆོག་གི་ལས་ཁྱད་པར་ཅན་དང་་་་
གཉིས་ཡོད་དོ། །བཅུ་པ་ཕྱག་རྒྱ་ལ། ངོ་བོ། དབྱེ་བ་གཉིས་ལས། ངོ་བོ་ནི་མུ་ཏྲ་ཞེས་
པའི་སྒྲ་ལས་འདེབས་ཤིང་མཚོན་པར་བྱེད་པའམ། རྒྱས་བཏབ་པ་ལས་འདའ་བར་
དཀའ་བའི་དོན་གྱིས་ན་ཕྱག་རྒྱ་ཞེས་བྱ་ལ། དེ་ཡང་བདག་ཉིད་ཆེན་པོ་རྣམས་ཀྱི་སྐུ་
གསུང་ཐུགས་མཛད་པ་དང་པཅས་པ་མཚོན་པར་བྱེད་པའི་སྒོ་ཁྱད་པར་ཅན་གང་
གིས་གང་ལ་བཏབ་པ་དེ་ཉིད་དེ་ལས་འདའ་བར་དཀའ་བའི་བདག་ཉིད་དུ་གྱུར
པའོ༑ ༑དབྱེ་བ་ལ། སྤྱིར་དབྱེ་བ་དང་། བྱེ་བྲག་ཏུ་དབྱེ་བ་གཉིས་ལས།དང་པོ་ལ།
གཞི་ལམ་འབྲས་གསུམ་ལས། གཞི་ནི་རང་བཞིན་གནས་ལུགས་ཀྱི་ཕྱག་རྒྱ་གདོད་
ནས་དག་པ་ཆེན་པོའི་ངང་ནས་སྣང་གྲག་རིག་པ་ལྷ་སྔགས་ཆོས་ཉིད་ཀྱི་རང་བཞིན་
དུ་གནས་པའོ། །ལམ་ནི། དེ་ལྟ་བུའི་དོན་ལ་རྩལ་སྦྱང་བའི་ཕྱིར་དུ། སེམས་ཀྱི་་
གནས་ལུགས་ལྷན་སྐྱེས་བདེ་ཆེན་ཕྱག་རྒྱའི་རང་བཞིན་ངོ་ཤེས་པའི་ངང་ནས་སྒོ་
གསུམ་གསང་བ་གསུམ་དུ་སྒྲུབ་པའོ། །འབྲས་བུ་ནི། རང་བྱུང་ཡེ་ཤེས་ཀྱི་སྐུ་རྣམ་པ་
ཐམས་ཅད་བརྙེས་པ་ན་སྐུ་གསུང་ཐུགས་མཛད་པ་བསམ་གྱིས་མི་ཁྱབ་པས་ནམ་་་་་
མཁའ་ཇི་སྲིད་དུ་སེམས་ཅན་གྱི་དོན་མཛད་པའོ། གཉིས་པ་ལམ་གྱི་ཕྱག་རྒྱ་ལ་བྱེ་་་
བྲག་ཏུ་སྦྱར་ན། བསྐྱེད་རིམ་དང་སྦྱར་ནས་ཕྱག་རྒྱ་ཆེན་པོ། ཆོས་ཀྱི་ཕྱག་རྒྱ། དེ་
ཚིག་གི་ཕྱག་རྒྱ། ལས་ཀྱི་ཕྱག་རྒྱ་བཞི་དང་། རྫོགས་རིམ་ལ་རྟེན་གཟུངས་མ་དང་་་་
སྦྱར་བ། ལམ་སྐྱེ་ཚུལ་དང་སྦྱར་བ། འབྲས་བུ་ཡེ་ཤེས་བཞི་དང་སྦྱོར་བ་གསུམ་དང་།
བཅའ་བ་ལག་པའི་ཕྱག་རྒྱ་ལའང་སྦྱར་ཏེ་རྒྱུད་རྣམས་སུ་གསུངས་པ་ལྟར་རོ། །བཅུ་
གཅིག་པ་སྔགས་ལ། ངོ་བོ། དབྱེ་བ་གཉིས། ངོ་བོ་ནི། མནྟའི་སྒྲ་ལས་ཤེས་སྐྱོབ་་
དང་ཡིད་སྐྱོབ་ཀྱི་དོན་ལ་སྔགས་ཞེས་བཏགས་ཏེ་ཤེས་རབ་དང་སྐྱོབ་བྱེད་ཐབས་་་་་
ཟུང་དུ་འབྲེལ་བ་ལ་སྔགས་ཞེས་བྱ་ལ། བྱེ་བྲག་སྐབས་འདིའི་སྔགས་ནི། རྒྱུ་ཐབས་
དང་ཡི་གེ་ལས་བཟླ་བར་བྱ་བའི་སྔགས་ཀྱི་ངོ་བོར་གྱུར་པ་གང་ཞིག གྲུབ་པ་བཞིན་་་་
དང་ལྡན་པས་དངོས་གྲུབ་མྱུར་ཏུ་སྒྲུབ་པ་ལ་ནུས་པ་ཐོགས་པ་མེད་པར་གྱུར་པའོ། །
གྲུབ་པ་བཞི་ནི་ཆོས་ཉིད་ངོ་བོས་གྲུབ་པ། ཆོས་ཅན་རང་བཞིན་གྱིས་གྲུབ་པ། བྱིན་
གྱིས་བརླབས་པའི་གྲུབ་པ། ནུས་པ་མཐུས་གྲུབ་པ་ཡིན་ནོ། །དབྱེ་བ་ལ་སྤྱིར་དབྱེ་་
བ་དང་། བྱེ་བྲག་ཏུ་དབྱེ་བ་གཉིས། དང་པོ་ནི། གཞི་ཡི་སྔགས་དག་མཉམ་ཟུང་
འཇུག ལམ་གྱི་སྔགས་བསྐྱེད་རྫོགས་ཟུང་འཇུག འབྲས་བུའི་སྔགས་སྐུ་གཉིས་ཟུང་
འཇུག་ལ་བརྗོད་པ་ཡིན་ལ། དེ་བཞིན་དུ་སྤྲོས་པ་མེད་པ་དང་གཉིས་སུ་མེད་པའི་ཡེ་
ཤེས་ལྷའི་སྐུ་གཞུང་གི་ཚོགས་དང་སྦྱིན་སྲེག་སོགས་ཐབས་ཀྱི་ཆོ་ག་རྣམས་ལ་་་་་་་
སྔགས་ཞེས་པའི་སྒྲ་འཇུག་པ་ཡིན་ལ། བྱེ་བྲག་སྐབས་འདིར་བསྟན་གྱི་སྔགས་་་་
བཟླ་བའི་སྔགས་ཡིན་ལ། དེ་ལ་སྤྱིར་དབྱེ་ན། གསང་སྔགས་རིག་སྔགས་གཟུངས་་
སྔགས་གསུམ་དུ་ཡོད་ལ། བྱེ་བྲག་དཀྱིལ་འཁོར་གང་ལའང་། རྒྱུ་མ་ནོར་བ་རྩ་བའི་
སྔགས་ས་བོན། བསྐྱེད་པ་རྐྱེན་གྱི་སྔགས་ལྷ་བསྐྱེད་པ་དང་། སྤྱན་འདྲེན་མཆོད་པ་་་
དབང་སྐུར་སོགས་ཀྱི་དུས་སུ་བརྗོད་པ། བཟླས་པ་ལས་ཀྱི་སྔགས་ལྷའི་སྙིང་པོ་ཡང་
ཡང་བཟླ་བར་བྱ་བ་དང་གསུམ་ཡོད་ལ། ཕྱི་མ་ལ་གཙོ་བོའི་སྔགས། འཁོར་་་་་
སྔགས༑ སྤྱི་དྲིལ་གྱི་སྔགས། ཤམ་བུའི་སྔགས་དང་། བསྙེན་སྒྲུབ་ལས་གསུམ་གྱི་
སྔགས་སོགས་དབྱེ་བ་དུ་མ་ཡོད་པ་ཡིན་ནོ། །དེ་ལྟ་བུའི་བསླབ་པའི་མཐའ་བཅུ་་་
གཅིག་པོ་རེ་རེས་གང་ཟག་གཅིག་མངོན་པར་སངས་རྒྱས་བྱེད་ཀྱི་ལམ་ཚང་ལ་ནོར་
བ་མེད་པ་བསྟན་པ་ཡིན་ལ། དེ་བཅུ་གཅིག་པོའི་ནང་དུ་གསང་སྔགས་ཀྱི་རྒྱུད་སྡེ་
མཐའ་དག་གི་དོན་འདུས་པ་ཡིན་པས་ན་རྒྱས་པར་རྒྱུད་སྡེ་རིན་པོ་ཆེ་རྣམས་ལས་་་་་
རྟོགས་པར་བྱའོ། །གསུམ་པ་བསྟོད་པའི་གླུ་དབྱངས་ནི། རྫོགས་པ་ཆེན་པོའི་རང་
སྣང་ཐུན་མོང་མིན་པའི་དབང་དུ་བྱས་ན། འཁོར་འདས་ཐམས་ཅད་ཆོས་སྐུ་ཐིག་ལེ་
ཉག་གཅིག་གི་ཀློང་དུ་ཡེ་ནས་གྲོལ་ཟིན་པས་ན་བླང་དོར་རྩོལ་སྒྲུབ་ཐམས་ཅད་དང་
བྲལ་ཏེ་བྱར་མེད་བློ་བདེའི་ངང་དུ་འདའ་བ་ནི། དབང་པོ་ཤིན་ཏུ་རྣོན་པོ་ཅིག་ཆར་་་་
བའི་ལམ་ཡིན་པས་ན་ཨེ་མ་ཧོ་ཞེས་ཆེད་དུ་བསྔགས་པ་སྟེ། ཀུན་བྱེད་ལས། བྱང་
ཆུབ་སེམས་ནི་ནམ་མཁའ་ལྟ་བུ་སྟེ། །དམ་མཁའ་ལྟ་བུའི་སེམས་ཉིད་ཆོས་ཉིད་ལ།།
ལྟ་བ་བསྒོམ་མེད་དམ་ཚིག་བསྲུང་དུ་མེད། །ཕྲིན་ལས་བརྩལ་མེད་ཡེ་ཤེས་བསྒྲུབ་
- 190 -
g
- 191-



པ་མེད། །ས་ལ་སྦྱང་མེད་བགྲོད་པའི་ལམ་ཡང་མེད། །ཕྲ་བའི་ཆོས་མེད་གཉིས་་་་་
མེད་འབྲེལ་བ་མེད། །སེམས་ལས་ངེས་ལུང་གཏན་ལ་འབེབས་པ་མེད། །སྒྲོ་སྐུར་
འདས་པས་མན་ངག་ལ་བཟླར་མེད། །རྫོགས་ཆེན་བྱང་ཆུབ་སེམས་ཀྱི་ལྟ་བའོ། །
ཞེས་དང་། རིན་པོ་ཆེ་སྤུངས་པ་ལས། འདི་ལ་སྔགས་དང་ཕྱག་རྒྱ་མེད། །དཀྱིལ་་་་་
འཁོར་ལྷ་དང་མཆོད་པ་ཡང་། །འདི་ལ་དགོས་པ་གང་ཡང་མེད། །རྫས་དང་ཆོ་ག་་་་
བཤམ་མི་དགོས། །འཇུག་དང་ཡེ་ཤེས་དབབ་ཏུ་མེད། །ཅེས་སོགས་གསུངས་པ་ལྟ་
བུའི་དོན་མ་ནོར་བ་བསྟན་པ་ཡིན་ནོ། །དེ་ལ་སྤྱིར་གང་ཞིག་ཞུ་དགོས་ཀྱང་ཞུ་བྱའི་
དོན་སྤྱི་བློ་ལ་ཐོག་མར་ཤར་ནས་གཟོད་ཞུ་དགོས་པ་བཞིན། སྐབས་འདིར་ཡང་
རྩོལ་བཅས་དང་རྩོལ་མེད་ཀྱི་ལམ་གྱི་རྣམ་གཞག་འཁོར་གྱི་སེམས་དཔའ་རྣམས་ཀྱི་
ཐུགས་ལ་ཤར་བ་བཞིན་རང་ལ་མ་རྟོགས་ལོག་རྟོག་གི་སྤང་བྱ་མེད་ནའང་ཕྱི་རབས་
ཀྱི་གདུལ་བྱའི་དོན་དུ་ཞུ་བ་ཕུལ་བ་ཡིན་ནོ། །རྒྱུད་འདིའི་བར་སྐབས་རྣམས་སུ་
བསྟན་པའི་སྔགས་ཚིག་རྣམས་ཕལ་ཆེར་བརྡ་ཡིག་ལེགས་སྦྱར་གྱི་སྐད་དུ་བཀོད་པ་
ཡིན་པས་ཤིན་ཏུ་ཟབ་ཅིང་རྒྱ་ཆེན་པོ་བཀྲལ་དུ་ཡོད་པས་ཞིབ་པར་ཟབ་གཏེར་
བདག་པོ་དང་ཆོས་བདག་མཆོག་རྣམས་ཀྱི་ཞལ་ལས་མཉན་པར་བྱའོ། །བཞི་པ་ཞུ་
བ་དངོས་ནི། སྲིད་པ་ཁམས་གསུམ་འཁོར་བ་དང་ཞི་བ་མྱ་ངན་ལས་འདས་པའི་་་་
སྣང་བ་གཉིས་གང་ལས་འབྱུང་བའི་ཐོག་མའི་སྤྱི་གཞི་གཅིག་ལས་མེད་པ་ལ་གཞི་་་
སྣང་རང་སྣང་དུ་ཤེས་ན་སྐུ་དང་ཡེ་ཤེས་མངོན་དུ་སྨིནཾ་པ་གྲོལ་བའི་ལམ་དང་། རང་
སྣང་གཞན་དུ་བཟུང་ན་སྡུག་བསྔལ་དང་ཀུན་འབྱུང་གི་འདམ་དུ་བྱིང་བ་འཁོར་བའི་
ལམ་གཉིས་སུ་སྣང་བའི་དབང་གིས་གྲོལ་འཁྲུལ་གཉིས་སུ་སྣང་བ་ཡིན་ལ། དེ་
ལས་སེམས་ཅན་རྣམས་གཞི་སྣང་ལ་བདེན་པར་བཟུང་། ཐུགས་རྗེའི་གདངས་ལ་ང་
དང་བདག་ཏུ་སོ་སོར་བཟུང་སྟེ་མ་རིག་པ་གསུམ་གྱི་དབང་གིས་བདེ་གཤེགས་
པོའི་རང་ཞལ་བསྒྲིབས་ཤིང་ཉོན་མོངས་པ་མངོན་དུ་གྱུར་པ་ལས་གཟུགས་སྒྲ་དྲི་རོ་
རེག་བྱ་ཆོས་ཁམས་ཏེ་ཡུལ་དྲུག་གི་སྣང་བ་ལ་དགག་སྒྲུབ་ཏུ་ཞེན་ནས་ཟག་བཅས་
དགེ་སྡིག་གི་ལས་བསགས་པས་འབྲས་བུ་ཚོར་བ་བདེ་སྡུག་ལ་ཆགས་སྡང་གིས་་
geg
རྒྱུད་འགྲེལ།
གསོས་བཏབ། སེམས་དང་ཕུང་ལྔའི་ཆོས་ལ་བདག་ཏུ་བཟུང་ཞིང་ཞེན་ནས་སྲིད་
པར་འཁྱམས་པ་སྟེ། གསང་སྙིང་ལས། ཨེ་མ་ཧོ་བདེ་གཤེགས་སྙིང་པོ་ལས། །རང་
གི་རྣམ་རྟོག་ལས་ཀྱིས་སྤྲུལ། །སྣ་ཚོགས་ལུས་དང་ལོངས་སྤྱོད་དང་། །གནས་དང་་་
སྡུག་བསྔལ་ལ་སོགས་པ། །བདག་དང་བདག་གིར་སོ་སོར་འཛིན། །ཅེས་གསུངས་
པ་ལྟར་བག་ཆགས་དང་ལས་ཉོན་དེའི་དབང་གིས་རིགས་དྲུག་འཁོར་བའི་གནས་་་་
དེ་དག་ཏུ་རང་དབང་མེད་པར་སྐྱེ་གནས་བཞིའི་བདག་ཉིད་ཀྱི་དྲྭ་བར་ཚུད་པ་ཡིན་་་
ཏེ༑ མཛོད་ལས། མི་ལ་སྐྱེ་གནས་རྣམ་པ་བཞི། །དམྱལ་བ་རྣམས་དང་ལྷོ་རྣམས་
དང་༑ ༑སྲིད་པ་བར་མ་བརྫུས་ཏེ་སྐྱེ། །ཡི་དྭགས་མངལ་ནས་སྐྱེ་བའང་ཡིན། །ཞེས་
པ་ལྟར་རོ། །དེ་ལ་ལམ་འདི་ཉིད་ཉམས་སུ་ལེན་པའི་རྟེན་གྱི་གཙོ་བོ་མི་རྣམས་ལ་་་་
མངལ་སྐྱེས་འདི་ཤིན་ཏུ་མང་བས་དེའི་ལུས་གྲུབ་ཚུལ་མདོ་ཙམ་བརྗོད་ན། ཉི་ཟླ་ཁ་
སྦྱོར་ལས། དེ་ཉིད་མ་མཐོང་སེམས་ཅན་ནི། །དེ་ནས་མངལ་གྱི་སྒོར་ཚུད་ནས། །ཕ་
དང་མ་ཡི་རྒྱུ་རྐྱེན་ལས། །མེར་མེར་པོ་དང་ནུར་ནུར་པོ། །ལྟར་ལྟར་པོ་དང་གོར་གོར་
པོ༑ ༑མཁྲང་གྱུར་ཉ་ཡི་རྣམ་པ་དང་། །རུས་སྦལ་བཞིན་དང་སྦལ་བ་བཞིན། །དེ་
ལྟར་ཞག་ནི་བདུན་ཕྲག་བདུན། །ལྟེ་བ་ལས་ནི་ལུས་རྣམས་བསྐྱེད། །ཟླ་དགུ་དེ་
བཞིན་ངོ་བཅུ་ན། །ལུས་རྫོགས་མ་ཡི་མངལ་ནས་ཐོན། །དེ་ལྟར་གཟུགས་ནི་ཐ་དད་
དུ༑ ༑འཁོར་བ་ཉིད་ནས་འཁོར་བའོ། །ཞེས་གསུངས་པ་ལྟར་བར་དོ་ཡིད་ལུས་ཀྱི་
རླུང་སེམས་མའི་མངལ་དུ་ཞུགས་ཕ་མའི་ཐིག་ལེ་དཀར་དམར་དང་འདྲེསཔས་ཞག་
དང་པོར་ཆུའི་བྱེད་ལས་ཀྱིས་ཐིག་ལེ་དཀར་དམར་རླུང་སེམས་ལྷན་དུ་བསྡུས་པ་
ལས་མེར་མེར་པོའི་ཆགས་གཞི་ཉུངས་འབྲུ་བརྒྱར་གཤགས་པའི་ཆ་ཙམ་དུ་བྱས།
ཞག་གཉིས་པར་སས་བརྟན་པར་བྱས་ཏེ། ཉུངས་འབྲུའི་བཅུ་ཆ་ཙམ་དུ་བྱས།
གསུམ་པ་ལ་མེས་མེར་མེར་གྲུ་གྱུ་བ་དངུལ་ཆུ་ལྟར་འཕར་བ་ཉུངས་འབྲུའི་སུམ་ཆ་
ཙམ་དུ་བྱས། བཞི་པ་ལ་རླུང་གིས་བརྒྱ་སྟོང་དུ་གཏོར་ནས་བསྡུས་ཏེ་ཉུངས་འབྲུའི་ཡ་
ཕྱེད་ཙམ་དུ་བྱས། ལྔ་པ་ལ་ས་དང་ཆུས་དྭངས་སྙིགས་བསྡུས་ཏེ་ཉུངས་འབྲུ་ཙམ་དུ་་
བྱས། དྲུག་པ་ལ་མེ་དང་རླུང་གིས་སྨིན་ཅིང་གསལ་བར་བྱས་ཏེ་ཉུངས་འབྲུ་གཉིས་་
g@g
- 132 ཁ་
• 193 -



：
..
ཙམ་དུ་བྱས། བདུན་པ་ལ་མེར་མེར་པོའི་ནང་དུ་ཐིག་ལེ་མིག་ཆུང་ཕྲ་བ་གཉིས་
ཆགས་དུས་འབྱུང་བཞི་འཁྲུགས་ཏེ་ཆུས་བཤིགས།སས་མནན། མེས་བསྲེགས།རླུང་
གིས་རྡུལ་ཕྲན་དུ་གཏོར་ནས་གནས་སོ། །བདུན་ཚན་གཉིས་པའི་ཞག་དང་པོ་ལ།
ཆུས་བསྡུས་ཏེ་ནུར་ནུར་པོའི་གཞི་སྲན་མའི་བཅུ་ཆ་ཙམ་ལས་སྙིང་གི་ཤར་རྩ་བསྐྱེད།
གཉིས་པ་ལ་སས་བསྲེས་ཏེ་སྲན་མའི་དགུ་ཆ་ཙམ་དུ་ལྷོ་རྩ་བསྐྱེད། གསུམ་པ་ལ་་་་་
མེས་སྨིན་ཏེ་སྲན་མའི་བདུན་ཆ་ཙམ་དུ་ནུབ་རྩ་བསྐྱེད། བཞི་པ་ལ་རླུང་གིས་བསྐྱོད་་་
པས་སྲན་མའི་ལྔ་ཆ་ཙམ་དུ་བྱང་གི་རྩ་བསྐྱེད། ལྔ་པ་ལ་ས་དང་ཆུས་བསྡུས་ཏེ་སྲན་་་
མའི་བཞི་ཆ་ཙམ་དུ་བསྐྱེད། དྲུག་པ་ལ་མེ་དང་རླུང་གིས་སྨིན་ཅིང་གསལ་བར་བྱས་
པས་སྲན་མའི་སུམ་ཆ་ཙམ་དང་། བདུན་པ་ལ་འབྱུང་བ་བཞི་ཀའི་བྱེད་ལས་ཀྱིས་
ནུར་ནུར་པོ་སྲན་མ་ཙམ་དུ་ཆགས་པའི་ནང་དུ་མིག་ཆུང་གཉིས་དང་འབྱུང་བའི་རྩ་་་
བཞི་རེ་ཐག་པ་བརྐྱངས་པ་ལྟར་གནས་པ་ལས་སྔ་མ་བཞིན་བཤིག་གོ །བདུན་ཚན་
གསུམ་པའི་ཞག་དང་པོར་ཆུས་བསྡུས་ཏེ་ལྟར་ལྟར་པོའི་གཞི་སྲན་མ་ཙམ་གཉིས་
ལས་ཞག་ལྷག་མ་རྣམས་སུ་སྔ་མ་ལྟར་འབྱུང་བ་སོ་སོའི་མཐུས་མཐེ་བོང་ཙམ་དུ་་
བསྐྱེད་ནས་བཤིག་གོ །བདུན་ཚན་བཞི་པ་ལ་ཆུས་བསྡུས་ཏེ་གོར་གོར་པོའི་གཞི་སྒོ་
ང་ཙམ་གྱི་བར་དུ་བསྐྱེད་ནས་གནས་སོ། བདུན་ཚན་ལྔ་པ་ལ་མཁྲང་འགྱུར། དྲུག་་་་
པ་ལ་ཉའི་རྣམ་པ་ལྟ་བུ། བདུན་པ་ལ་རུས་སྦལ་ལྟ་བུ། བརྒྱད་པ་ལ་སྦལ་བ་ལྟ་བུ་་་
མའི་མཁྱིད་གང་བར་ལུས་རྫོགས་ཏེ་དབང་པོ་དང་ཡན་ལག་དོད་པའོ། དེའང་ཟླ་བ་
གཅིག་དང་ཞག་ཉེར་དྲུག་ན་ལུས་རྫོགས་ཏེ་དབུ་མའི་ གཡས་སུ་རོ་མ། གཡོན་ན་་་་
རྐྱང་མ་གསུམ་ཀ་བ་ལྟར་གནས་པའི་སྤྱི་བོར་རྩེ་མོ་རྣམས་བཀོད། མགྲིན་པར་རོ་་་
རྣམས་འདུས་པ། སྙིང་ཁར་དྲན་པ་རྣམས་འཛིན། ལྟེ་བར་སྐྱེད་པར་བྱེད་པ་ལ་་་་
སོགས་པ་རྩ་འདབ་དང་བཅས་པ་སོ་སོར་ཆགས་སོ། །དེ་ནས་བཙའ་བའི་བར་དུ་
ལུས་ཆེར་བསྐྱེད་པས་ཟླ་དགུ་ངོ་བཅུ་རྫོགས་ནས་སྐྱེ་བ་ཡིན་ནོ། །ལུས་གྲུབ་ཚུལ་གྱི་
རྣམ་གཞག་རྒྱས་པ་ཤེས་པར་འདོད་ན་དགའ་བོ་མངལ་གནས་ཀྱི་མདོ་སོགས་ཐུན་་་
མོང་ཐེག་པའི་ལུང་དང་། ཐུན་མིན་གྱི་ལུང་ཐེག་མཆོག་རིན་པོ་ཆེའི་མཛོད་སོགས་་་་
ཉིgs
རྒྱུད་འགྲེལ།
ལས་ཤེས་པར་བྱའོ། །དེ་ལྟར་ཁམས་གསུམ་འཁོར་བའི་གནས་སུ་ལས་དང་ཉོན་
མོངས་པའི་དབང་གིས་བུམ་ནང་གི་བུང་བ་བཞིན་དུ་ཐོག་མེད་ནས་འཁོར་བ་་་་
སེམས་ཅན་རྣམས་ལ་སངས་རྒྱས་པར་གནས་པའི་ཕྱིར་དུ་རྩོལ་མེད་ཨ་ཏི་ཡོ་གའི་ས་
ལམ་ཁྱད་པར་ཅན་ཞིག་སྟོན་པར་ཞུ་ཞེས་བསྐུལ་བ་ཡིན་ནོ། དེ་ལྟར་ལམ་ཉམས་་་་
སུ་ལེན་ཚུལ་འདི་ཉིད་རིག་འཛིན་སེམས་དཔའ་རྣམསཀྱིས་ཞུ་དགོས་པའི་རྒྱུ་མཚན་
ཡང་༑ བྱང་ཆུབ་སེམས་དཔའ་རྣམས་ནི་ས་དང་ལམ་གྱི་རྣམ་གཞག་ཉམས་སུ་ལེན་་་
པའི་གནས་སྐབས་ལ་བཏགས་པ་ཡིན་བའི་ཕྱིར་ན་རང་གི་ཡིན་ལུགས་གསལ་བར་
སྟོན་པར་བསྐུལ་བ་ཡིན་ནོ། །གཉིས་པ་སྟོན་པའི་གསང་གསུམ་གྱི་རྩལ་ལས་ལམ་་་
རྒྱུད་རང་ཤར་བ་ལ་རྩོལ་མེད་ཏིང་འཛིན་ཆེན་པོའི་ངང་ནས་སྣང་སྟོང་གཉིས་མེད་་་་
ཀྱི་ལམ་ལ་བསྔགས་པའི་བཞད་པ་ངོམ་པ། རང་བྱུང་རྡོ་རྗེའི་བརྡ་ཚིག་གིས་ཐེག་པ་
རྒྱ་མཚོའི་དོན་བསྟན་པ། ལམ་དངོས་བསྟན་པ་དང་གསུམ་ལས། དང་པོ་ནི་གཙོ་བོ་
ཀུན་བཟང་ཡབ་ཡུམ་གཉིས་དབྱེར་མེད་པར་གདམས་པ་རྒྱ་མཚོའི་ཆོས་ཚུལ་ཀུན་་་་
ཏུ་སྣང་བ་ཞེས་བྱ་བའི་ཏིང་ངེ་འཛིན་གྱི་ངང་ལ་སྙོམས་པར་ཞུགས་སོ། སྙོམས་པར་
ཞུགས་མ་ཐག་ཏུ་སྐུ་དང་གསུང་དང་ཐུགས་རྡོ་རྗེ་ལས་སྣང་སྟོང་ཟུང་དུ་འཇུག་པའི་་་་
ཚུལ་ལ་བསྔགས་པའི་སྒྲ་དབྱངས་ཨ་ལ་ལ་ཧོ༔ ཞེས་པ་འདི་བྱུང་ངོ། །སྒྲ་དོན་ནི།
གསང་སྙིང་ལས། ཨེ་མ་ཧོ་ངོ་མཚར་རྨད་ཀྱི་ཆོས། །རྫོགས་པའི་སངས་རྒྱས་ཀུན་གྱི་
གསང་༑ ༑སྐྱེ་བ་མེད་ལས་ཐམས་ཅད་སྐྱེ། །སྐྱེས་པ་ཉིད་ན་སྐྱེ་བ་མེད། །ཨེ་མ་ཧོ་ངོ་
མཚར་རྨད་ཀྱི་ཆོས། །རྫོགས་པའི་སངས་རྒྱས་ཀུན་གྱི་གསང་། །འགག་པ་མེད་ལས་
ཐམས་ཅད་འགག །འགག་པ་ཉིད་ན་འགག་པ་མེད། །ཨེ་མ་ཧོ་ངོ་མཚར་རྨད་ཀྱི་ས་
ཆོས༑ ༑རྫོགས་པའི་སངས་རྒྱས་ཀུན་གྱི་གསང་། །གནས་པ་མེད་ལས་ཐམས་ཅད་
གནས༑ ༑གནས་པ་ཉིད་ན་གནས་པ་མེད། །ཨེ་མ་ཧོ་ངོ་མཚར་རྨད་ཀྱི་ཆོས། །
རྫོགས་པའི་སངས་རྒྱས་ཀུན་གྱི་གསང་། །དམིགས་པ་མེད་ལས་ཐམས་ཅད་
དམིགས༑ ༑དམིགས་པ་ཉིད་ན་དམིགས་པ་མེད། ཨེ་མ་ཧོ་ངོ་མཚར་རྨད་ཀྱི་ཆོས།
རྫོགས་པའི་སངས་རྒྱས་ཀུན་གྱི་གསང་། །འགྲོ་འོང་མེད་ལས་འགྲོ་དང་འོང་། །འགྲོ་
weཏེ
- 194 -
《g
• 195-



ཨ
རྒྱུད་འགྲེལ།
འོང་ཉིད་ན་འགྲོ་འོང་མེད། ཅེས་གསུངས་པ་དང་དོན་གཅིག་གོ །གཉིས་པ་ནི་་་་
སད་ཡ་ཞེས་པ་ནི་ལེགས་སྦྱར་གྱི་སྐད་དེ་བོད་སྐད་དུ་བསྒྱུར་ན་དཔལ་དགེ་འདུན་ལ་
ཞེས་པ་སྟེ། གདམས་ངག་སྟོན་པའི་ཡུལ་བྱང་སེམས་རྣམས་ངོས་བཟུང་བ་ཡིན་ལ།
ཞིབ་ཏུ་བཀྲལ་ན་དཔལ་ཞེས་པ་ནི་བདུད་བཞི་བཅོམ་ཞིང་ལེགས་པའི་ཡོན་ཏན་
དྲུག་དང་ལྡན་པ་སྲིད་ཞིའི་མཐའ་ལས་འདས་པའི་སངས་རྒྱས་རང་བྱུང་གི་ཡེ་ཤེས་་་
འདུས་མ་བྱས་པའི་སྐུ་ལྷུན་གྱིས་གྲུབ་པ་བརྙེས་པས་རང་དོན་ཕུན་ཚོགས་དང་།
མཁྱེན་བརྩེ་ནུས་པའི་ཡོན་ཏན་ཚད་མེད་པས་གཞན་དོན་ཕུན་ཚོགས་དང་ལྡན་པ་ནི་
ལམ་ཟབ་མོ་ཉམས་སུ་བླངས་པ་ལས་བྱུང་བའི་འབྲས་བུའི་སྐྱབས་གནས་མཐར་་་་་
ཐུག་ཡིན་ལ། དགེ་ཞེས་བྱ་བ་ནི་གང་ཞིག་ཉམས་སུ་བླང་བྱ་ཆོས་དཀོན་མཆོག་སྟེ་
ཆགས་པ་འབྲལ་བྱེད་ལམ་གྱི་བདེན་པ་ནི། ཉོན་སྒྲིབ་མེད་པས་དག་པ། ཤེས་སྒྲིབ་
མེད་པས་གསལ་བ། སྒྲིབ་པ་གཉིས་ཆར་གྱི་གཉེན་པོ་རུ་གྱུར་པས་ཉི་མ་ལྟ་བུའི་
ཡོན་ཏན་མངའ་བ་དང་། ཆགས་པ་བྲལ་བ་འགོག་བདེན་ནི། སྤྲོས་པའི་སྤྱོད་ཡུལ་
མིན་པས་བསམ་དུ་མེད་པ། ལས་ཉོན་གཉིས་མེད་པས་ཉེ་བར་ཞི་བ། སོ་སོ་རང་
གིས་རིག་པར་བྱ་བ་ལས་རྟོག་པ་མེད་པ་སྟེ། ཡོན་ཏན་བརྒྱད་དང་ལྡན་པའི་འགོག་
ལམ་དེ་ནི་རྟོགས་པའི་ཆོས་དང་། དེ་ཉིད་བརྗོད་བྱར་བྱས་པའི་རྗོད་བྱེད་གསུང་རབ་
རྣམས་ནི་ལུང་གི་ཆོས་ཡིན་ལ། ཆོས་སམ་དགེ་བ་དེ་ནི་རྒྱུའི་སྐྱབས་འགྲོའི་ཉམས་སུ་
བླང་བྱ་མཐར་ཐུག་པ་ཡིན་ནོ། །འདུན་ཞེས་བྱ་བ་ནི་འགོག་ལམ་གྱི་ཆོས་དེ་དག་
རྒྱུད་ལ་འདུན་པའི་གང་ཟག་སྟེ་གང་གི་ཉམས་སུ་ལེན་པ་དགེ་འདུན་དཀོན་མཆོག་
ནི་རིགས་དང་ལྡན་ཞིང་ལམ་ལ་ཞུགས་པ་
ས་པ་སོ་སྐྱེས་དང་། རིགས་ཀྱི་དྲི་མ་ཅི་རིགས་་་
བྱང་བ་འཕགས་པའི་དགེ་འདུན་དང་གཉིས་ཡོད་ལ། ཁྱད་པར་ཐེག་ཆེན་དགེ་
འདུན་ནི་རྟོགས་བྱ་ཐུན་མིན་ཟབ་པ་དང་རྒྱ་ཆེ་བ་སོ་སོ་རང་རིག་པའི་རྟོགས་པ་རིག་
པའི་ཡོན་ཏན་དང་། ཆགས་ཐོགས་དམན་སྒྲིབ་གསུམ་ལས་གྲོལ་བ་གྲོལ་བའི་ཡོན་
ཏན་ཏེ་ཡོན་ཏན་བརྒྱད་དང་ལྡན་པ་ཡིན་ནོ། གོ་རིམ་དེ་ལྟར་འཇོག་པ་ནི་སངས་་་་་
རྒྱས་ནི་ཆོས་ཉམས་སུ་བླངས་བ་ལས་འབྱུང་ལ། ཆོས་ནི་དགེ་འདུན་མེད་ན་མི་་
ge
འབྱུང་བ་རྒྱུ་འབྲས་ཀྱི་གོ་རིམ་ཡིན་ནོ། །དགེ་འདུན་གྱི་ཐུགས་རྒྱུད་ཀྱི་རིགས་བདེ་
གཤེགས་སྙིང་པོ་ནི་དྲི་མ་སྦྱང་བའི་གཞི་ཡིན་ལ། ཆོས་ནི་ལམ། སངས་རྒྱས་ནི་
འབྲས་བུ་ཡིན་ལ། འདི་གསུམ་གྱི་ནང་དུ་ཐེག་ཆེན་མདོ་རྒྱུད་ཐམས་ཅད་ཀྱི་གནད་
འདུ་བ་ཡིན་པས་ན་ཐེག་པ་ཆེན་པོ་རྒྱུད་བླ་མ་དང་རྫོགས་ཆེན་གྱི་རྒྱུད་སྡེ་རྣམས་་་་་
དགོངས་པ་བསྒྲིགས་ནས་བཤད་པར་བྱའོ། །བརྡ་འདི་ཉིད་ལེགས་སྦྱར་གྱི་སྐད་ཀྱི་
དབང་དུ་བྱས་ན་དེ་ལྟར་འགྲེལ་རུང་ཞིང་། མཁའ་འགྲོའི་བརྡ་སྐད་ཐུན་མིན་གྱི་
དབང་དུ་བྱས་ནས་གོ་བ་ལེན་ཚུལ་ཞིག་ཡོད་ཀྱང་ཁོ་བོའི་ཡུལ་མིན་པས་གཏེར་ཆེན་
བླ་མ་ཉིད་ཀྱི་ཞལ་ནས་རྟོགས་པར་བྱའོ། །གསུམ་པ་ལམ་དངོས་བཤད་པ་ལ།
མཚམས་སྦྱར་བ་དང་། ཉམས་ལེན་གྱི་གནད་བསྟན་པ་གཉིས་ལས། དང་པོ་ནི།
སེམས་ཀྱི་ཆོས་ཉིད་ཡེ་ནས་དག་པ་ནམ་མཁའོསྟོང་པའི་དབྱིངས་འདི་ལྟར་གནས་
པ་ལ་གློ་བུར་ཉོན་མོངས་དང་ཤེས་བྱའི་སྒྲིབ་པ་སྤྲིན་ལྟ་བུས་བསྒྲིབས་ཏེ་གནས་
ལུགས་དོན་གྱི་རང་ཞལ་མ་མཐོང་བར་འཇིགས་རུང་འཁོར་བའི་གཡང་སར་འཕྱན་
པའི་འགྲོ་བ་རྣམས་ནི་ཡང་དག་པའི་འབྲས་བུ་དག་པ་གཉིས་ལྡན་སྐུ་བཞིའི་སར་
དབུགས་འབྱིན་པའི་ཐབས་མཆོག་རྨད་དུ་བྱུང་བའི་ལམ་གྱི་རིམ་པར་གནས་པར་་་་
བྱ་སྟེ་ཞེས་མཚམས་སྦྱར་ནས། གཉིས་པ་ལམ་དངོས་བསྟན་པ་ནི། སྐབས་འདིར་་་་
བར་དོའི་མན་ངག་དང་སྦྱར་ཏེ་བཤད་པར་བྱ་བ་ལ་བར་དོ་ནི་བཞི་སྟེ། ཐལ་འགྱུར་
ལས༑ དབྱེ་ན་རྣམ་པ་བཞི་དག་ལས། །ཞེས་གསུངས་པ་ལྟར་རང་བཞིན་གྱི་བར་དོ་
ལ་ཤེས་བྱའི་སྒྲོ་འདོགས་གཅོད་པ་ཐི་བྱ་ཚང་ནང་དུ་འཇུག་པ་ལྟ་བུའི་གདམས་ངག་
དང་སྦྱར་ཏེ་བཤད་པ་དང་། འཆི་ཁའི་བར་དོ་ལ་མི་གསལ་བ་ལ་གསལ་གདབ་པ་་
སྒེག་མོས་མེ་ལོང་ལ་བལྟ་བ་ལྟ་བུའི་གདམས་ངག་དང་སྦྱར་ནས་བཤད་པ་དང་།
ཆོས་ཉིད་ཀྱི་བར་དོ་ལ་རང་སྣང་ལ་ཡིད་ཆེས་པར་བྱེད་པ་སྔར་འདྲིས་ཀྱི་མི་དང་
འཕྲད་པའམ་མ་པང་དུ་བུ་འཇུག་པ་ལྟ་བུའི་གདམས་ངག་དང་སྦྱར་ནས་བཤད་པ་
དང་༑ སྲིད་པ་བར་དོ་ལ་ལས་ཀྱི་འཕྲོ་མཐུད་པ་ཡུར་བ་རྐང་ཆག་ལ་ཝ་འཛུགས་པ་
ལྟ་བུའི་གདམས་ངག་དང་སྦྱར་ནས་བཤད་ཚུལ་དང་བཞི་ལས། དང་པོ་ལ། རང་
%g
- 196 -
• 197 -



ས
རྒྱུད་འགྲེལ།
བཞིན་གྱི་བར་དོའམ་སྐྱེ་གནས་བར་དོ་ངོས་གཟུང་བ་དང་། གདམས་པ་བཤད་པ་
གཉིས་ལས། དང་པོ་ནི། རང་བཞིན་གྱི་བར་དོའི་ས་མཚམས་ནི་མའི་མངལ་ནས་་་
ཐོན་ཏེ་འཆི་རྐྱེན་གྱི་ནད་ཀྱིས་བཏབ་པ་ལ་ཐུག་པ་ཚུན་ཆད་དོ། །སྣང་ཚུལ་ནི་ཕུང་པོ་
ལྔས་བཅིངས་པས་སྐུ་ལྔའི་སྣང་བ་རང་འགགས་པ་དང་། ཁམས་དང་སྐྱེ་མཆེད་ཀྱིས་
བཅིངས་པས་འོད་དང་ཁ་དོག་གི་སྣང་བ་རང་འགགས་པ་དང། ལས་དང་ཉོན་
མོངས་པས་བཅིངས་པས་ཡེ་ཤེས་དང་ཆོས་ཉིད་ཀྱི་སྣང་བ་རང་འགགས་ཏེ་ཁམས་་་
གསུམ་སྤྱི་བཙན་གྱི་སྣང་བ་བག་ཆགས་མཐུན་པར་སད་པའི་འགྲོ་བ་རྣམས་ལ་ཐུན་
མོང་དུ་སྣང་བའི་སྣོད་བཅུད་དང་། གནས་རིགས་ཐ་དད་ཀྱི་སྣང་བ་འགྲོ་བ་རིགས་་་་
དྲུག་གི་སྣང་ཚུལ་མི་འདྲ་སྟེ། དཔེར་ན་ཆུ་གཅིག་ལའང་དམྱལ་བས་ཁྲོ་ཆུ། ཡི་དྭགས་
ཀྱིས་རྣག དུད་འགྲོ་ཕལ་ཆེར་གྱིས་གནས་ཁང་དང་མི་རྣམས་ཀྱིས་བཏུང་དུ་རུང་
བའི་ཆུ་དང་། ལྷ་དང་ལྷ་མིན་ཕལ་ཆེར་གྱིས་བདུད་རྩིར་མཐོང་བ་སོགས་ལས་སྣང་
ཐ་དད་པ་རྣམས་དང་། གང་ཟག་སྒོས་བཙན་གྱི་སྣང་བ་རིགས་གཅིག་ཏུ་གཏོགས་
པའི་འགྲོ་བ་རྣམས་ཀྱང་ལ་ལ་ནི་བདེ། ལ་ལ་ནི་སྡུག་བསྔལ་བ་དང་། གང་ཟག་་་་
གཅིག་ལའང་དགྲ་གཉེན་བར་མ་སོ་སོར་འཛིན་པ་དང་། ལ་ལའི་ཟས་ལ་ལ་ལ་་་
དུག་ཏུ་སྣང་བ་དང༌། ལ་ལའི་སྣང་བ་ལ་ལ་ལས་མུན་པར་སྣང་བ་སོགས་སྣང་ཚུལ་་
ཐ་དད་པར་སྣང་བ་རྣམས་ཡིན་ལ། དེ་ལྟ་བུའི་སྣང་ཚུལ་དེ་རྣམས་ནི་ལས་ལས་གྱུར་
པ་སྟེ། དཀོན་མཆོག་བརྩེགས་པ་ལས། ལས་ནི་སྣ་ཚོགས་སུ་བྱེད་པའི་རི་མོ་མཁན་
ལྟ་བུའོ། །ཞེས་དང་། དཔལ་ལྡན་ཟླ་བས། སེམས་ཉིད་ཀྱིས་ནི་སེམས་ཅན་འཇིག་
རྟེན་དང་། །སྣོད་ཀྱི་འཇིག་རྟེན་ཤིན་ཏུ་དཔག་ཡས་བཀོད། །འགྲོ་བ་མ་ལུས་ལས་་་་
ལས་སྐྱེས་ཞེས་གསུངས། །སེམས་སྤངས་ན་ནི་ལས་ཀྱང་ཡོད་མ་ཡིན། །ཞེས་་་་་་་
གསུངས་པ་ལྟར་ལས་དང་ཉོན་མོངས་པས་བསྐྱེད་པའི་སྣང་ཚུལ་སྣ་ཚོགས་པ་ལ་
སྤྱོད་པའི་སེམས་ཅན་ཚེ་འདིའི་སྣང་བ་མ་ནུབ་པ་དེ་ལ་རང་བཞིན་བར་དོ་ལ་གནས་
པ་ཞེས་བྱའོ། །གཉིས་པ་ནི། ཐི་བྱས་ཚང་དང་པོར་བཅའ་དུས་མི་ལ་སོགས་པའི་་་་
གནོད་པ་ཡོད་མེད་ཞིབ་ཏུ་བརྟགས་ནས་བཙན་ས་བཟུང་ལ་ཕྱིས་ནམ་འཇུག་ཀྱང་
g@ces
ཐག་ཐོགས་མེད་པར་འཇུག་པ་ལྟར། དང་པོ་མདོ་སྔགས་རིག་གཞུང་དང་བཅས་པ་
དང་ཁྱད་པར་མན་ངག་གི་གནད་ལ་ཐོས་བསམ་གྱིས་སྒྲོ་འདོགས་བཅད་ནས།
ཉམས་ལེན་སྙིང་པོའི་དོན་ལ་གཞོལ་དུས་ཐེ་ཚོམ་མེད་པར་རྩེ་གཅིག་ཏུ་སྒོམ་པ་སྟེ།
མདོ་སྡེ་རྒྱན་ལས། རིག་པའི་གནས་ལྔ་དག་ལ་མཁས་པར་མ་བྱས་ན། །འཕགས་
མཆོག་གིས་ཀྱང་ཐམས་ཅད་མཁྱེན་ཉིད་མི་འགྱུར་ཏེ། །དེ་བས་གཞན་དག་ཚར་
གཅད་རྗེས་གཟུང་བྱ་ཕྱིར་དང་། །བདག་ཉིད་ཀུན་ཤེས་བྱ་ཕྱིར་དེ་ལ་དེ་བརྩོན་བྱ།།
ཞེས་དང་། ཚིག་དོན་རིན་པོ་ཆེའི་མཛོད་ལས། ཕལ་བ་ཀུན་ཐོས་བསམ་ཕྱོགས་མེད་
དུ་སྦྱོང་དགོས་ཏེ། ད་ལྟའི་སྙིང་ཐིག་འདིའི་བསྟན་པའི་མཐའ་མོས་པའི་སྤྱོད་པའི་ས་
ཞེས་བྱ་བ་ལ་སླེབས་པའི་དུས་ཏེ། ཁྱད་པར་དུ་གསང་བའི་རྒྱལ་པོ་འདི་ཀུན་གྱི་རྩེ་
མོ་ཡིན་པས་ཀྱང་ཐོས་བསམ་ཆེ་ལ་ཤེས་རབ་དང་སྐལ་བ་མཆོག་མ་གཏོགས་
འདིའི་དོན་རྟོགས་མི་སྲིད་པའི་ཕྱིར་ན་ཐེག་པ་འདིར་འཇུག་པ་ལ་ཐོས་བསམ་ཆེ་
ཞིག་བསྟེན་དགོས་ཏེ། ཞེས་སོ། །དེ་ལྟར་ཐོས་བསམ་རྒྱ་ཆེ་བའི་སྦྱངས་བ་སྔོན་དུ་་་
སོང་ནས་ཉམས་ལེན་སྙིང་པོའི་དོན་ལ་འཇུག་པ་ལ། ཀ་དག་ཁྲེགས་ཆོད་དང་།
ལྷུན་གྲུབ་ཐོད་རྒལ་གྱི་ཉམས་ལེན་གཉིས་སུ་ཡོད་པས་དེ་གཉིས་འཆད་པ་ལ། རྒྱ་་
ཆེ་བ་པཎྜི་ཏའི་ལུགས་བཞིན་གསང་ཆེན་སྙིང་པོའི་རྒྱུད་བཅུ་བདུན་དང་སྦྱར་ནས་
བཤད་ཚུལ་དང་། ཟབ་པ་ཀུ་ས་ལིའི་ལུགས་བཞིན་མན་ངག་བརྒྱུད་པའི་གནད་དོན་
དང་སྦྱར་ནས་བཤད་ཚུལ་དང་གཉིས་སུ་ཡོད་པ་ལས། སྐབས་འདིར་ཕྱི་མའི་ལུགས་
བཞིན་འཆད་པ་ལ། དང་པོ་ཀ་དག་ཁྲེགས་ཆོད་ཀྱི་ཁྲིད་རིག་འཛིན་དགའ་རབ་རྡོ་་་
རྗེའི་ཚིག་གསུམ་གནད་དུ་བརྡེག་པ་དང་། སློབ་དཔོན་ཤྲཱི་སེང་ཧའི་གཟེར་བུ་བདུན་
པ་དང་། མཁས་བ་ཛྙཱ་ན་སུ་ཏྲའི་གཞག་ཐབས་བཞིའི་འདས་རྗེས་གསུམ་གྱི་མན་
ངོག་གུང་བསྒྲིགས་ནས་བཤད་པར་བྱ་བ་ནི། རིག་གདངས་རླུང་དང་འདྲེས་པའི་
རྩལ་སེམས་སུ་ཤར་བ་དེ་ལྟ་སྒོམ་སྤྱོད་འབྲས་བཞིས་ཉམས་སུ་ལེན་པ་ལ། དང་པོ་
འདི་ལྟར་རང་སེམས་ཅི་ལ་མི་འཕྲོ་བར་རང་བབས་སུ་བཞག་སྟེ་དུས་གསུམ་
སེམས་ཀྱི་རྟོག་པ་ཐམས་ཅད་བར་ཆད་པའི་ངང་དུ་མི་སྤྲོ་མི་བསྡུ་བར་སེམས་ཀྱི་
• 198 -
cgg
199 -



ཆོས་ཉིད་ལ་བལྟས་ཚེ་སེམས་དེ་ཡེ་ནས་མ་གྲུབ་པ་ནམ་མཁའ་དྭངས་པའི་དཀྱིལ་་
ལྟ་བུ་ལ་རིག་བྱ་དང་རིག་བྱེད་གཉིས་མེད་ཀྱང་རང་གི་རང་བཞིན་ལ་ཁོ་ཐག་ནང་
ནས་ཆོད་དེ་མ་མཐོང་བའི་མཐོང་བ་ཆེན་པོ་ཟང་ཐལ་རིག་པའི་ངོ་བོ་རྗེན་ལ་བུད་་་་
པ་ནི་ངོ་རང་ཐོག་ཏུ་འཕྲོད་པ་སྟེ། ཡེ་ཤེས་ཟང་ཐལ་གྱི་གཟེར་འཁོར་འདས་གཉིས་་་
ཀྱི་བར་དུ་གདབ་པ་རྩྭ་དང་མེ་འཕྲད་པ་ལྟར་གྱུར་པ་ཡིན་ལ། རྩལ་སྣང་རྟོག་ཚོགས་
གང་ཤར་ཐམས་ཅད་ཡེ་གྲོལ་ནམ་མཁའ་ལྟ་བུ་ཡི་རང་བཞིན་དུ་ཁོ་ཐག་ཆོད་ནས་་་
ཡར་སངས་རྒྱས་ལ་རེ་མི་ཆེ། མར་འཁོར་བ་ལ་དོགས་པ་མི་ཟ། འཁོར་འདས་
སེམས་ཀྱི་གནས་ལུགས་རིག་མ་རིག་ཙམ་དུ་ཤེས་པས་གང་ཤར་གྱི་རིག་པ་རིག་་་་
བདོ་བའི་དུས་སུའང་བཟང་ངན་སྤང་བླང་མེད་པར་ཟང་ཐལ་ཡེ་སངས་ཆེན་པོར་
གདེང་བཅའ་བ་ནི་ཐག་གཅིག་ཐོག་ཏུ་བཅད་པ་སྟེ་ཡོད་མེད་ཕྱོགས་ཡན་ཏུ་ཤར་
བས་ལྟ་བ་གྲོལ་ཡན་གྱི་གཟེར་རྟག་ཆད་གཉིས་ཀྱི་བར་དུ་གདབ་པ་བཞིན་དང་མེ་་་
ལོང་འཕྲད་པ་ལྟ་བུ་ཡིན་ཏེ། ཆོས་ཐམས་ཅད་ཡེ་ནས་མ་གྲོལ་བ་མེད་པར་རྟོགས་་་་
པས་གང་ཤར་ཆོས་ཉིད་དུ་སོང་བས་རི་རྒྱལ་གྱི་རྩེར་ཕྱིན་པས་དམའ་བའི་ལུང་ཕྲན་
མཐོང་བ་ལྟར་ལྟ་བ་རི་བོ་ཅོག་གཞག་གི་དགོངས་པ་ཞེས་བྱའོ། །གཉིས་པ་གང་
ཤར་གང་སྣང་ཐམས་ཅད་རིག་སྟོང་ཟུང་དུ་འཇུག་པའི་འོད་གསལ་ཆོས་ཀྱི་སྐུ་་་་
རང་བཞིན་དུ་ཤེས་པའི་ངང་དུ་བཅོས་བསླད་རེ་དོགས་མེད་པར་བཞག་པ་ནི། ཤར་
སྣང་ཅེར་གྲོལ་དུ་སོང་བའི་ཆ་ནས་སྒྲོན་མ་རང་དག་གི་གཟེར་ཡུལ་སེམས་གཉིས་
ཀྱི་བར་དུ་གདབ་པ་མུན་ཁུང་དུ་སྒྲོན་མེ་བཏེགས་པ་ལྟ་བུ་ཡིན་ལ། རང་གྲོལ་སོར་
བཞག་སྣང་སེམས་ཆིག་ཆོད་ཡིན་པའི་ངང་དུ་བཞག་ཚེ་བྱིང་རྒོད་ཡེངས་པ་མེད་
པར་སྒོ་ལྔ་ཐུག་ཕྲད་དུ་གྲོལ་བའི་ཆ་ནས། སྒོ་ལྔ་རང་ཡན་གྱི་གཟེར་བྱིང་རྒོད་གཉིས་
ཀྱི་བར་དུ་གདབ་པ་བུ་གཅིག་པུ་མ་དང་འཕྲད་པ་ལྟ་བུ་སྟེ། གང་ཤར་རོ་མཉམ་དུ་
འདྲེས་པས་བློ་དངོས་གཉིས་མེད་དུ་གྲོལ་ཏེ་དྲན་བསམ་གཞི་ཐིམ་ལ་སོང་བ་དཔེར་
ན་རྒྱ་མཚོ་རླུང་གིས་མ་བསྐྱོད་པ་ལྟ་བུ་ལ་ཉིན་མཚན་དུ་གནས་པ་ནི། སྒོམ་པ་་་་་
མཚོ་ཅོག་གཞག་གི་མན་ངག་ཅེས་བྱའོ། །གསུམ་པ་དགག་སྒྲུབ་རེ་དོགས་གང་ཤར་
རྒྱུད་འགྲེལ།
ཐམས་ཅད་རོ་མཉམ་རྗེས་མེད་རྩ་བྲལ་ཆེན་པོ་དེ་ཤེས་རབ་ཆེན་པོས་ངོས་བཟུང་་་་
བས་གང་ཤར་གྱི་ངོ་བོ་རང་དག་ཏུ་སོང་ནས་གཉིས་སུ་མ་གྲུབ་པའི་ཆ་ནས། ངོ་བོ་་་
རང་དག་གི་གཟེར་བློ་དངོས་གཉིས་ཀྱི་བར་དུ་གདབ་པ་དགོངས་པ་གཞི་ལ་འདྲེས་
པ་ཡིད་མཐུན་པའི་ཕོ་མོ་འཕྲད་པ་ལྟ་བུ་དང་། ཤར་བ་དེ་ཉིད་སྐད་ཅིག་ལ་ལྷན་
གྱིས་གྲོལ་བའི་ཆ་ནས། རིག་པ་ཆོས་མིན་གྱི་གཟེར་ཆོས་དང་ཆོས་ཉིད་ཀྱི་བར་དུ་
གདབ་པ་རྟོག་དཔྱོད་དྲན་བསམ་ལས་འདས་པས་ཉི་ཟེར་དང་བ་མོ་འཕྲད་པ་ལྟ་བུ་
སྟེ༑ གང་ཤར་ཆོས་སྐུའི་ངོ་བོ་ཡིན་པས་བཅོས་བསྒྱུར་མེད་པར་རང་སར་ཀློད་པས་
སྣང་བ་སྣང་ཐོག་ནས་གྲོལ་བ་དཔེར་ན་གཟུ་བོའི་བློ་ཅན་ལྷ་ཁང་དུ་ཕྱིན་ཚེ་རྒྱུ་
མཚན་ཤེས་ལ་མ་ཆགས་པ་ལྟར་གྱུར་པ་ནི། སྤྱོད་པ་སྣང་བ་ཅོག་གཞག་གི་རྩལ་་་
སྨིན་པ་ཡིན་ནོ། །བཞི་པ། རང་སེམས་འགྱུ་འཕྲོ་གང་གི་སྐབས་སུའང་སྐུ་གསུང་་་
ཐུགས་ཀྱི་རང་བཞིན་དུ་གནས་པའི་ངང་དུ་བཅོས་བསླད་མེད་པར་བཞག་པས་བག་
ཆགས་ཀྱི་ཀུན་གཞི་ཚོགས་བདུན་སེམས་བྱུང་ཡུལ་དང་བཅས་པའི་ཟག་བཅས་་་་
མཐའ་དག་གདོད་མའི་གཞིར་སངས་པའམ་དག་སྟེ། འཁྲུལ་མེད་བུམ་སྐུའི་ཀློང་དུ་
བཙན་ས་ཟིན་ཏེ་འཁོར་བའི་སྲོག་བཅད་ནས་སླར་མི་སྐྱེ་བར་བྱས་ནས་རྟོག་མེད་་་་
དོན་གྱི་ཡེ་ཤེས་རང་རིག་ཆོས་སྐུའི་ངོ་བོ་མངོན་སུམ་དུ་རྟོགས་པའི་ཆ་ནས་ཆོས་སྐུ་་
ཡེ་རྫོགས་ཀྱི་གཟེར་སྣང་སྟོང་གཉིས་ཀྱི་བར་དུ་གདབ་པ་དབུལ་པོ་གཏེར་མཛོད་
དང་འཕྲད་པ་ལྟ་བུ་ཡིན་ལ། གདེང་གྲོལ་ཐོག་ཏུ་བཅའ་བ་ཞེས་བྱ་བའི་མན་ངག་སྟེ།
དཔེར་ན་རིམས་ནད་བྱང་ནས་སླར་མི་ལྡོག་པའམ་བསེ་ཤིང་འབྲས་བུ་རྒྱུར་མི་ལྡོག་
པ་བཞིན་སླར་འཁྲུལ་སྣང་འབྱུང་མི་སྲིད་པར་གྱུར་པ་ནི། འབྲས་བུ་རིག་པ་ཅོག་
གཞག་མཐར་ཕྱིན་པ་ཞེས་བྱའོ། །གཉིས་པ་ཐོད་རྒལ་གྱི་ཁྲིད་སློབ་དཔོན་འཇམ་
དཔལ་བཤེས་གཉེན་གྱི་འདས་རྗེས་སྒོམ་ཉམས་དྲུག་པའི་མན་ངག་དང་སྦྱར་ཏེ་
བཤད་པ་ནི། རིག་གདངས་འོད་དང་ཐིག་ལེའི་རྣམ་པར་སྣང་བ་དེ་ཉམས་སུ་ལེན་
པ་ལ་གནད་ཆེན་པོ་དྲུག་ལས། དང་པོ་རིག་པ་མི་གནས་པ་གནས་པར་བྱ་བའི་
གདམས་ངག་གིས་ཤེས་པས་བུས་ཕ་བཙལ་བ་ནི། འདི་ལྟར་དབེན་པའི་གནས་སུ་
200 -
- 201 -



ས
རྒྱུད་འགྲེལ།
ལམ་ལ་
གཅིག་པུར་བྱ་བ་དགུ་ཕྲུགས་སུ་བཏང་ལ། ལུས་འདུག་སྟངས། མིག་གཟིགས་་་་་
སྟངས་རིག་པ་འོད་སྣང་ལས་མི་འགུལ་བར་སྒོ་གསུམ་རང་བབས་སུ་བཞག སེམས་
འཕྲོ་ན་ཡན་ལག་བསྐུམ། དབུགས་སྙིང་གར་བཟུང་། རིག་པ་ལྟེ་བར་གཏད། མིག་
བཙུམ་པས་དྲན་བསམ་རང་བབས་སུ་འགགས་པ་ནི་བུས་ཕ་འཚོལ་གྱི་གདམས་པ་
ཞེས་བྱ་སྟེ་ཐབས་དེ་ཉིད་བུ་འདྲ་བས་ཕ་ལྟ་བུའི་ཤེས་རབ་གདོད་མའི་ངང་དུ་གནས་
པར་བྱེད་པའི་ཕྱིར་རོ། །དེ་ལྟར་སྐྱེ་མེད་ནམ་མཁའ་ལྟ་བུའི་ངང་ལ་གནས་པ་ནི།
སྙིང་གར་དང་པོར་གནས་པའི་ཡེ་ཤེས་ཀྱི་རང་བཞིན་གསལ་བ་ཡིན་ནོ། །གཉིས་པ་
རིག་པ་མ་ཟིན་པ་ཟིན་པར་བྱ་བའི་གདམས་ངག་གིས་གནད་རྣམ་པ་གསུམ་ལ་
མཁས་པར་བྱ་བ་ནི། དབུགས་ཐུབ་ཐང་དུ་བཟུང་ནས་བཏང་སྟེ་ཡིད་ཀྱིས་ཉེར
གཅིག་རེའི་ཚད་དུ་བྱས་པས་ཤེས་པ་རང་སོར་གནས་ཤིང་འཕྲོ་འདུ་མེད་དུས་རིག་་་
པ་མིག་ལ་བཅུག་མིག་ནམ་མཁའི་འོད་སྣང་ལ་ཧྲིག་གེར་གཏད་ནས་མ་ཡེངས་པར་
བྱ༑ དེ་ནས་ཤེས་པ་སྙིང་ག་དང་མགྲིན་པ་སྤྱི་བོར་གཏད་ཅིང་མིག་འོད་ཕྲེང་ལ
བལྟས་པས་སེམས་ཀྱི་རྟོག་པ་བར་ཆད་དེ་འཛིན་མེད་དུ་གནས་དུས་རིག་པ་མིག་་་་
ནས་མ་ཡེངས་པར་བལྟས་པས་ཞེན་འཛིན་རང་འགགས་སུ་འགྲོ་བ་ནི་སྡོད་པ་རྣམ་
པར་དག་པའི་དགོངས་པ། མདའ་ཡིས་གཞུ་འཚོལ་གྱི་གདམས་ངག་ཅེས་བྱ་སྟེ།
གནད་ཀྱི་མདས་མཉམ་གནས་འཕོ་འགྱུར་མེད་པའི་ངང་གི་གཞུ་འཚོལ་བའི་ཕྱིར་
རོ༑ ༑དེ་ཚེ་རིག་པ་རང་གནས་སུ་ཟིན་པ་ནི་སྙིང་ནང་ན་རང་རིག་མཉམ་པར་གནས་
པའི་དགོངས་པ་ཟིན་པའོ། །གསུམ་པ་རིག་པ་མི་བརྟན་པ་བརྟན་པར་བྱ་བའི་
གདམས་ངག་གིས་ཡུལ་དང་ཤེས་པ་བསྲེ་བ་ནི། བཞུགས་སྟངས་གསུམ་གང་རུང་་་་
ལ་གནས་པས་ཡེ་ཤེས་རང་ཤར་ནས་གྲོལ་ས་ཟིན་པར་བྱེད། ཤེས་པ་རང་ཐོག་ཏུ་ཡ་
ཕབ་པས་ལུས་མི་འཕོ། མིག་མཁའ་ལ་ཕབ་པས་དབྱིངས་མི་འཕོ། དབྱིངས་ངོ་བོའི་
སྟེང་དུ་ཕབ་པས་ཡེ་ཤེས་ལྷུག་པའི་ངང་མངོན་དུ་གྱུར་པ་ནི། མ་མཐོང་བའི་མཐོང་་་
བ་ཆེན་པོ་ཡིན་པས། ངང་ལས་མི་འཕོ་བར་
ར་གནས་དུས་བྱིང་ན་མིག་ཧར་པོར་གྱེན་
ལ་བལྟས་ཏེ་ཧ་དྲག་ཏུ་བརྗོད་པས་སེལ་ལོ། །དེ་ནས་རིག་པ་མིག་ནས་བཏོན་ཏེ་་
མཁའ་ལ་གཏད་པ་ནི་ཡུལ་དབྱིངས་ལ་བཙལ་བའི་ཐབས་ཏེ་ཐོབ་པ་རྣམ་པར་དག་
པ་འབེན་གྱིས་མདའ་འཚོལ་གྱི་གདམས་པ་ཞེས་བྱ་སྟེ་འོད་སྣང་འབེན་ལ་བལྟས་
པས་འོད་གསལ་རང་མདངས་ཀྱི་མདའ་འཚོལ་བའི་ཕྱིར་རོ། །དེ་དུས་བདེ་གསལ་་
མི་རྟོག་པ་ལ་བརྟན་པ་ཅུང་ཟད་ཐོབ་པ་ནི་གོམས་པའི་སྟོབས་ལས་བྱུང་བའོ། །བཞི་
པ་རིག་པ་མ་སྐྱེས་པ་སྐྱེ་བར་བྱ་བའི་གདམས་ངག་གིས་སྣང་བའི་ཚད་གཟུང་བ་ནི།
རིག་པ་མིག་ནས་སྐར་མདའ་ལྟར་ནམ་མཁར་བཏོན་ནས་བལྟས་ཚེ་འོད་སྣང་དུམ་
བུ་དང་ཐིག་ལེ་སྐུ་སོགས་སུ་ཤར་བ་ལ་གཏད་པས་རྟོག་མེད་ནམ་མཁའ་ལྟ་བུའི་
འོད་གསལ་ཁོང་ནས་འཆར་བའི་ངང་ལ་བསྒོམ། འོག་རླུང་འཐེན་རིག་པ་མཁའ་ལ་
གཏད་པས་སྣང་བ་འཕྲལ་དུ་མཆེད་པ་ཇེ་དལ་ལ་ཁྲིད་ཅིང་བཞག་པ་ནི། འད་་་་
ཆགས་ཀྱི་ལྡིང་ལུགས་ཞེས་བྱ་སྟེ། དང་པོ་འོད་དུ་སྣང་། གཉིས་པར་ཐིག་ལེ་འཆར།
གསུམ་པར་སྐུར་གྱུར་པ་ལ་སོགས་པ་རིམ་གྱིས་མཆེད་པ་ནི་རིག་པ་དྲན་གཞི་ཟད་་་་
པས་འོད་གསལ་མ་བུ་འདྲེས་པ་སྟེ། འཇུག་པ་རྣམ་པར་དག་པའི་དགོངས་པ་ཆུང་
མས་ཁྱོ་འཚོལ་གྱི་མན་ངག་ཅེས་བྱ་སྟེ། གདོད་མའི་ངང་དུ་རིག་པ་འཇུག་ཐབས་ཀྱི་
ཆུང་མས་སྐུ་གསུམ་གྱི་ཁྱོ་འཚོལ་བའི་ཕྱིར་ཏེ། དེའི་ཚེ་ཕྱི་སྣང་བའི་རྟགས་འོད།
ནང་ཏིང་འཛིན་སྐྱེས་པ་ནི་འོད་གསལ་མ་བུ་འདྲེས་པའི་རྟགས་ཡིན་ནོ། །ལྔ་པ་རིག་
པ་མ་ཤེས་པ་ཤེས་པར་བྱ་བའི་གདམས་ངག་གིས་དྲོད་ཚད་གཏན་ལ་དབབ་པ་ནི།
རིག་གདངས་ལུ་གུ་རྒྱུད་ཤར་བའང་རིག་པ་འོད་དུ་ཡེ་ནས་ཡོད་པའི་རྟགས་སུ་ངོ་
སྤྲད་ནས་དབྱིངས་རྣམ་པར་དག་པའི་དབུས་དང་མ་བྲལ་བར་རིག་པ་ཁྲིད་ནས་
སྒེག་མོས་མེ་ལོང་ལ་བལྟ་བ་བཞིན་དུ་རིག་སྟོང་ཟུང་དུ་འཇུག་པའི་འོད་གསལ་་
ལམ་དབྱིངས་རིག་དབྱེར་མེད་པའི་གནད་ལ་བསླབས་ཏེ། དང་པོ་སྨིན་མཚམས་་་་་
ལས་ཕྱིས་ཇེ་རིང་དུ་བལྟ་བ་ནི། གསལ་བ་རྣམ་པར་དག་པའི་དགོངས་པ་བུ་མོས་ཕ་
འཚོལ་གྱི་མན་ངག་ཅེས་བྱ་སྟེ། རིག་གདངས་རྡོ་རྗེ་ལུ་གུ་རྒྱུད་བུ་མོ་ལ་བལྟས་པས།
ཕ་སྙིང་ནང་གི་ཡེ་ཤེས་མི་གཡོ་བའི་དགོངས་པ་ལ་གནས་པའི་ཕྱིར་རོ། །དེ་ཚེ་རིག་
གནད་ཤེས་པས་ན་འོད་གསལ་གྱི་ངང་དུ་གནས་པ་ཐབས་དམ་པའོ། །དྲུག་པ་མ་་་
c@g
g
202 -
• 203-



གྲོལ་བ་འགྲོལ་བར་བྱེད་པའི་གདམས་ངག་གིས་སྐུ་གསུམ་གྱི་ས་ལ་གོམས་པར་བྱ་
བ་ནི། སྣང་སྲིད་ཐམས་ཅད་ཆོས་ཀྱི་སྐུ་ཡིན་པའི་ངང་དེ་ཤེས་རབ་ཆེན་པོས་ངོས་་་་
གཟུང་བའི་ཐབས་ནི། ཆོས་སྐུ་འོད། ལོངས་སྐུ་ཐིག་ལེ། སྤྲུལ་སྐུ་ཟེར་གདངས་སུ་
གནས་པ་ལུས་ཆོས་སྐུའི་གནད་དབྱིངས་ལ་བལྟ་བ། ལོངས་སྐུའི་གནད་རྩ་ཡིན་་་
པས་ལུས་ཀྱི་འདུག་སྟངས་གཟིར་བ། སྤྲུལ་སྐུའི་གནད་སྒོ་ཡིན་པས་གཟིགས་
སྟངས་ཀྱིས་བལྟས་པས་ནམ་མཁའ་འོད་དབྱིངས་ཐིག་ལེ་ཟེར་དང་ལུ་གུ་རྒྱུད་དང་་་་
བཅས་རང་སྣང་བ་ནི་གྱད་རྩལ་པོ་ཆེས་མདའ་འཕངས་པ་ཕྱིར་མི་ལྡོག་པ་ལྟར་རིག་
པ་སྐུ་གསུམ་སྣང་བའི་ངང་དུ་མི་ལྡོག་པར་གནས་དུས་དབྱིངས་རིག་ལ་ཞེན་པ་མེད་
པར་རང་གསལ་འཛིན་མེད་ཆེན་པོར་གནས་པ་ནི་དུག་སྦྲུལ་གྱི་མདུད་ལུགས་ཞེས་་
བྱ་སྟེ་སྣང་རིག་རང་གིས་རང་གྲོལ་ཏེ་བག་ཆགས་ཀྱི་ཀུན་གཞི་གདོད་མའི་གཞིར་་་་
སངས་པའམ་དག་སྟེ་འཁོར་བའི་སྲོག་བཅད་ནས་རྟོག་མེད་དོན་གྱི་ཡེ་ཤེས་མངོན་
སུམ་དུ་རྟོགས་པ་རང་གྲོལ་ཐབས་ཀྱི་རྒྱལ་པོ་སྟེ། སྣང་བ་དེའང་འབྱུང་བཞི་ཟད་
པའི་ཆ་ནས་དག་པ་རྣམ་པར་དག་པའི་དགོངས་པ་རྗེ་ཡིས་འབངས་འཚོལ་གྱི་
གདམས་ངག་ཅེས་བྱ་སྟེ་སྐུ་གསུམ་རང་སྣང་གི་རྗེ་ཡིས། ངང་གནས་སོར་བཞག་གི་
ཏིང་ངེ་འཛིན་འབངས་དང་འདྲ་བ་ཚོལ་བའི་ཕྱིར་རོ། །དེའི་ཚེ་ཡེ་དག་གདོད་མའི་
ངང་དུ་གནས་པ་ནི། ཡེ་གྲོལ་ཆེན་པོའི་དགོངས་པ་ཆོས་ཉིད་ཟད་པའི་ངང་དུ་ཕྱིན་པ་
ཞེས་བྱའོ། །གཉིས་པ་ལ་འཆི་ཁ་བར་དོ་ངོས་གཟུང་བ་དང་། དེའི་གདམས་པ་་་་་་
བཤད་པ་གཉིས་ལས། དང་པོ། ས་མཚམས་ནི་འཆི་རྐྱེན་གྱིས་ཐེབས་ནས་ནང་
དབུགས་ཁྲོག་གིས་ཆད་པ་ཚུན་ཆད་དོ། །སྣང་ཚུལ་ནི། ཉི་ཟླ་ཁ་སྦྱོར་ལས། ས་ནི་ས་
ལ་རང་ཐིམ་ནས། །ལུས་ནི་ལྕི་ཞིང་ཟས་མི་ལེན། །ལྡང་དང་འགྲོ་པའི་སྟོབས་ཀུན་་་
ཟད༑ ༑་ཆུ་ནི་ཆུ་ལ་ཐིམ་པའི་ཚེ། །ཁ་ཆུ་སྣ་ཆུ་འཛག་པར་བྱེད། །དེ་བཞིན་མེ་ལ་མེ་་
ཐིམ་པས། ཁ་སྣ་དག་ནི་རབ་དུ་སྐམ། །ལུས་ཀྱི་མཐའ་ནས་དྲོད་རྣམས་འཆོར། །དེ་
བཞིན་རླུང་ལ་རླུང་ཐིམ་པས། །དབུགས་ནི་ངར་ངར་ཡན་ལག་གཡོབ། །མིག་ཀྱང་་་
གྱེན་ལ་ལྡོག་པར་འོང་། །ཞེས་ཐིམ་རིམ་གྱི་འཁྲུལ་སྣང་ལ་སྤྱོད་པ་ཡིན་ལ་ཐིམ་ཚུལ་
རྒྱུད་འགྲེལ།
དེ་ཡང་རྒྱས་པར་རང་ཤར་ལས་ཤེས་པར་བྱའོ། །འཆི་ལུགས་དེ་ལའང་རབ་འབྲིང་་་
ཐ་མ་གསུམ་ལས་རབ་ལུས་རྡུལ་ཕྲན་དུ་དེངས་པ་མཁའ་འགྲོ་མ་འཆི་བ་ལྟ་བུ་དང་།
ནམ་མཁའ་འོད་ཕུང་གིས་བཀང་ནས་རིག་འཛིན་འཆི་བ་ལྟ་བུ་དང་། བུད་ཤིང་ཟད་
པའི་མེ་དཔུང་ལྟར་འོད་ལུས་སུ་ཡལ་བ་དང་། བུ་གའི་ནམ་མཁའ་ཕྱིའི་ནམ་མཁའ་
ལ་ཐིམ་པ་ལྟར་ཟག་ཕུང་ཅིག་ཆར་རིས་མེད་པར་ཡལ་བ་དང་བཞི་ཡོད། འབྲིང་ལ་
འཆི་བའི་རྟགས་མཚན་དང་ཡུལ་རྐྱེན་ཡོད་མེད་ལ་མི་རྟོག་པར་གར་འཆིའི་ངེས་པ་
མེད་པ་བུ་ཆུང་ལྟར་དུ་འཆི་བ་དང་། ཡུལ་རྐྱེན་གྱིས་མི་གནོད་པར་གྲོང་འདབས་་་་
སོགས་སུ་འཆི་བ་སྤྲང་པོ་ལྟ་བུ་དང་། ཡུལ་རྐྱེན་མེད་པའི་ས་གངས་ཁྲོད་སོགས་སུ་་
འཆི་བ་རི་དྭགས་ལྟ་བུའི་འཆི་ལུགས་དང་གསུམ་ཡོད་ལ། ཐ་མ་རྣམས་ཀྱི་འཆི་
ལུགས་སྐྱེ་བོ་ཐ་མལ་པ་ཕལ་ཆེར་དང་འདྲའོ། །དེ་ལ་གདམས་ངག་ནི་ཕྱི་མ་འདི་དང་
དབང་འབྲིང་ཕལ་ཆེར་ལ་དགོས་ཀྱི་རབ་རྣམས་ནི་འཆི་བ་དང་གྲོལ་བ་དུས་མཉམ་
པས་ན་གདམས་ངག་གསར་དུ་གདབ་མི་དགོས་སོ། །གཉིས་པ་ལ་གདམས་པའི་ཆ་
ལག་དང་། གདམས་པ་དངོས་གཉིས། དང་པོ། ནམ་འཆི་ཆ་མེད་བཤད་པ། འཆི་་
བ་བརྟག་པའི་ཐབས། དེ་བཟློག་པ། ཤི་རྗེས་ཇི་ལྟར་བྱ་བའི་ཆོ་ག་བཤད་པ་དང་་་་
བཞི་ལས། དང་པོ་ནི། སྐྱེས་ཙམ་ཉིད་ནས་འཆི་བར་ངེས་པ་ལ་བསམས་ནས་དམ་
པའི་ཆོས་ཁོ་ན་ལ་བརྩོན་དགོས་ཏེ། རིན་པོ་ཆེ་སྤུངས་པའི་རྒྱུད་ལས། སྐྱེས་བུ་
བརྟན་པའི་ཚེ་སྲོག་ལ། །དུས་བཏབ་མེད་པ་ཡ་རེ་ཆ། །ཚོགས་དྲུག་ཡུལ་གྱི་སྣང་བ་
ལ༑ ༑རྟག་པ་མེད་པ་ཡ་རེ་ཆ། །ཞེས་སོ། །གཉིས་པ་ནི། ཐལ་འགྱུར་ལས།
འཆི་་་
བའི་རྟགས་ཀྱང་ཉི་ཤུ་གཅིག །དུར་ཁྲོད་དབེན་པའི་ཕྱོགས་སོང་ལ། །བླ་མ་མཆོད་
ཅིང་བསྟོད་པ་བྱ། །གཞན་ཡང་བཟའ་དང་བཏུང་བ་ཡིས། །འགྲོ་བ་གཞན་ཡང་མགུ་
བྱས་ཏེ། །དེ་ནས་ཕྱི་ནང་གསང་བ་ཡི། །འཆི་བའི་རྟགས་ནི་བཤད་པར་བྱ། །ཞེས་་
པ་དང་། གསུམ་པ་ནི། དེ་ཉིད་ལས། གལ་ཏེ་ངན་ནི་བཟློག་པ་བརྩམ། །བཟང་བར་
བླ་མར་གསོལ་བ་བཏབ། །ཅེས་གསུངས་པ་ཡིན་ལ། དེ་ལྟར་འཆི་བ་བརྟག་ཚུལ
དང་༑ དེ་ཉིད་བསླུ་བའི་ཐབས་ཞིབ་པར་ཤེས་འདོད་ན་ཉི་ཟླ་ཁ་སྦྱོར་གྱི་རྒྱུད་དོན་
%@g
- 24 -
- 205-



22
ལག་ཁྲིད་དུ་བསྟན་པ་བླ་མ་ཡང་ཏིག་ཡིད་བཞིན་ནོར་བུ་ལས་ཤེས་པར་བྱའོ། །
བཞི་པ་ནི། འཆི་ཁ་མ་རྣམ་ཤེས་མ་འཕོས་པ་ལ་སྦྱང་བ་ནི། དེའི་སྙིང་ནང་དུ་ཨཱ༔
དཀར་པོ་བསམས་ཏེ་རང་གི་ཁ་དེའི་སྤྱི་བོར་གཏད་ནས་དབུགས་ནར་ནར་དྲང་ཞིང་
ཨཱཡིག་དེའི་ལོ་གྲངས་རེ་བརྗོད་པས་རྣམ་ཤེས་གོང་དུ་འདྲེན་པ་ཡིན་ལ། རོ་་་་
སྦྱངས་ན། རོ་དེའི་མདུན་དུ་མཎྜལ་པད་འདབ་བཞི་པའི་དབུས་སུ་བུམ་པ་བཤམས་
ལ༑ རིགས་ལྔའི་སངས་རྒྱས་བླ་མ་བརྒྱུད་པ་དང་བཅས་པ་ནང་དུ་བསྐྱེད་ནས་མཆོད་
བསྟོད་བྱས་ལ་ཨོཾ་ཨཱཿཧཱུྃ་སྭཱ་ཧཱ། ཞེས་པ་ཅི་འགྲུབ་བཟླས་མཐར་ཨ་བྷུ་རྱ་ཏཾ་ཀེ་ཞེས་
བརྒྱ་རྩ་རེ་བཟླས་པའི་བུམ་ཆུས་རོའི་སྤྱི་བོ་མགྲིན་པ་སྙིང་ག་ལྟེ་བ་མཚན་མ་རྣམས་་་
སུ་བཀྲུས་ནས་གནས་སྦྱོང་བ་ཡིན་ནོ། །རྗེས་ལ་བདུན་ཚིགས་བྱེད་ནའང་རོ་ལ་་་་
ལྟར་བྱ་བ་བཞིན་མིང་བྱང་བཀྲུ་ཞིང་ལམ་བསྟན་པ་དང་། ཆོས་བཤད་པ་བྱས་ནས་་
ཐ་མའི་ནུབ་མོ་མིང་བྱང་བསྲེགས་ནས་བསྔོ་སྨོན་བྱས་པས་གནས་ངན་ལེན་སྦྱོང་་་
ཡིན་ནོ། །གཉིས་པ་གདམས་པ་དངོས་ནི་ཡུལ་དང་གནས་ལ་འཇུག་པ་དང་། སྐུ་་་
དང་ཡེ་ཤེས་ལ་འཇུག་པའི་གནད་གཉིས་གང་རུང་ལམ་དུ་བྱེད་པ་སྟེ། ཉི་ཟླ་ཁ་སྦྱོར་
ལས༑ རླུང་བཞི་རིམ་གྱིས་ཞི་ནས་ཀྱང༌། །རླུང་ཆེན་དག་གིས་བསྐྱོད་པའི་ཚེ། །
ཡུལ་དང་གནས་ལ་འཇུག་པ་དང་། །སྐུ་དང་ཡེ་ཤེས་འཇུག་ལུགས་པསྟན། །ཞེས་་
གསུངས་པ་ལྟར། དེ་ལ་དང་པོ་ནི་འདི་ལྟར་ལུས་ངག་སེམས་ཀྱི་བྱ་བ་གང་ཡང་མི་
བྱེད་པར་རང་བབས་སུ་བཞག ཁྱད་པར་དུ་སེམས་ཀྱི་རྟོག་པ་དགྲ་གཉེན་ལ
ཆགས་སྡང་ཚེ་འདི་ལ་འདོད་ཞེན་སོགས་བར་ཆད་པའི་ངང་ནས། རང་གི་ལུས་ཕྱི་་
གསལ་ནང་གསལ་ཕྲུ་མ་ཕུས་བཀང་བ་ལྟ་བུའི་དབུས་ན་རྩ་དབུ་མ་མར་སྣེ་ལྟེ་བར་
ཕུག་རྡུགས་སུ་ཡོད་པ་ཡར་སྣེ་སྤྱི་བོར་ཧར་རེ་སྐར་ཁུང་བཞིན་དུ་ཁ་ཕྱེ་ནས་ཡོད་
པའི་སྙིང་ག་ཚིགས་ཀྱིས་བཅད་པའི་སྟེང་ན་རླུང་གི་ཐིག་ལེ་ལྗང་སྐྱའི་སྟེང་དུ་རང་གི་
རིག་པ་འོད་ཟེར་ལྔའི་དབུས་ན་བླ་མའི་སྐུ་ཤིན་ཏུ་ཕྲ་བའམ་ཨཱདཀར་པོ་སོགས་་
གང་མོས་ཀྱི་ཡི་དམ་གྱི་སྲོག་ཡིག་འཕར་ཞིང་གཡོ་བའི་བདག་ཉིད་ཅན་དུ་གསལ་་་་
བ་ནི། མ་མཐོང་བའི་མཐོང་བ་ཆེན་པོ་ཞེས་བྱ་སྟེ། ཐོགས་རེག་གཟུགས་ཀྱི་ཆོས་
ge
རྒྱུད་འགྲེལ།
ལས་དབེན་ཞིང་རང་སེམས་དག་པའི་ངོར་གསལ་བར་སྣང་བའི་ཕྱིར་རོ། །དེ་ནས་་་
ས་བོན་དེ་ཉིད་ལྔ་ཙམ་བརྗོད་པ་དང་ས་བོན་རླུང་གིས་བསྐྱོད་དེ་སྤྱི་བོར་སླེབས་པ་་་
དང་མཉམ་དུ་ཧིཀ་དྲག་པོ་བརྗོད་པས་རྣམ་ཤེས་སྐར་མདའ་ལྟར་ཡར་ཏེ་སྤྱི་བོར་
མདའ་གང་ཙམ་གྱི་ནམ་མཁར་བརྒྱུད་པའི་བླ་མས་བསྐོར་བའི་རྩ་བའི་བླ་མའམ་ཡི་
དམ་གང་མོས་ཀྱི་གཙོ་བོའི་ཐུགས་ཀར་ཐིམ་པ་དང་མཉམ་དུ་ཞིང་ཁམས་རྟེན་དང་
བཅས་པ་ཇེ་མཐོ་ཇེ་མཐོར་སོང་བའི་མཐར་མི་སྣང་བར་གྱུར་ཚེ་དམིགས་བསལ་་་་་
སྤྲོས་པ་དང་བྲལ་བ་ནམ་མཁའ་ལྟ་བུའི་ངང་ལ་མཉམ་པར་འཇོག་པ་ནི་ཀ་དག་
ཆོས་སྐུའི་དབྱིངས་བར་དོ་མེད་པར་གྲོལ་བའི་ཐབས་སོ། །གཉིས་པ་ནི། བཞུགས་་
སྟངས་གསུམ་གང་རུང་ངམ་སེང་གེ་ཉལ་ལུགས་ཀྱིས་ཉལ་ལ་རིག་པ་མིག་ལ་
གཏད༑ མིག་རིག་པ་རྡོ་རྗེ་ལུ་གུ་རྒྱུད་སྟོང་པའི་དབྱིངས་རྣམ་པར་དག་པའི་དབུས་་་
སུ་ཤར་ཏེ་ཟུང་དུ་འཇུག་པའི་སྣང་བ་དེ་ནི་འོད་གསལ་ལོངས་སྤྱོད་རྫོགས་པའི་སྐུ་་་
དང་༑ སྟོང་པ་ཆོས་ཀྱི་སྐུ་དབྱེར་མེད་པ་རང་གི་སྙིང་ནང་དུ་བཞུགས་པའི་གདངས་་
ཡིན་པའི་ངང་དེ་ལ་མི་ཟུམ་པར་གཏད་ནས་ཀ་དག་གི་ངང་ལ་མཉམ་པར་བཞག་་་་
པས་སྐད་ཅིག་དེ་ཉིད་དུ་གྲོལ་ལ། དབྱིངས་རིག་མི་གསལ་ན་ཆོས་ཉིད་བར་དོའི་
འཆར་ལུགས་རྣམས་ཤེས་རབ་ཆེན་པོས་ངོས་བཟུང་བའམ་ཡིད་ཆེས་པ་མ་ཉམས་
པར་བྱས་པས་མི་བརྟན་པོ་ལ་འཕྲིན་བཅོལ་བ་གང་དུ་ཕྱིན་པའི་སར་བརྟོལ་བ་ལྟར་
ཆོས་ཉིད་བར་དོའི་སྣང་བ་རང་ངོ་ཤེས་ནས་གྲོལ་ལོ། །རང་གིས་གསལ་མ་ནུས་ན་་་
བླ་མའམ་གྲོགས་དམ་ཚིག་གཙང་བས་ངོ་སྤྲད། དབྱིངས་ཐིག་རིག་པ་ལ་བལྟ་
བཅུག་ནས་ད་ལྟའི་སྣང་བ་འདི་བར་དོར་འཆར་བ་ལ་ཆོས་ཉིད་བར་དོ་ཟེར་བས་དེ་
དུས་རང་སྣང་དུ་ངོ་ཤེས་པར་གྱིས་ཤིག་ཅེས་པ་དང་། ད་ལྟའི་རིག་པ་རྗེན་པ་འ་
ཀ་དག་གི་གྲོལ་ས་ཡིན་པས་དེའི་ངང་ལས་མ་འགྱུར་བར་ལྟོས་ཤིག་ཅེས་ཐོད་རྒལ་
དང་ཁྲེགས་ཆོད་ཀྱི་དོན་གསལ་གདབ་བོ། །འདེབས་འཕྲོ་ལ་ཤི་ན་རང་གི་ཁ་སྣ་དང་
ནད་པའི་ཁ་སྣ་སྤྱད་ལ་རླུང་དྲག་པོ་འཆང་ལ་ཚུར་རྡུབ་པས་དེས་དབུགས་ཆད་པ་
སོས་ནས་མིག་ཧྲིག་གེར་བྱུང་དུས་སྔར་བཞིན་གསལ་བཏབ་པས་དབང་པོ་རབ་དེ་་
- 206 -
• 207 -



རྒྱུད་འགྲེལ།
སངས་
ཉིད་དུ་བག་ཆགས་ཀྱི་ཀུན་གཞི་གདོད་མའི་གཞིར་སངས་པའམ་དག་སྟེ་གྲོལ་ལ།
གཞན་དག་ད་ལྟའི་འོད་གསལ་སྐྱེལ་མ་དང་འདྲ་བས་གྲོགས་བྱས། ཆོས་ཉིད་འོད་
གསལ་གྱི་སྣ་བསུས་ཏེ་གཞན་དུ་འཆོར་ས་མེད་པར་འཁོར་བའི་སྲོག་བཅད་ནས་
རྟོག་མེད་དོན་གྱི་ཡེ་ཤེས་རྟོགས་པའམ་སྐུ་གསུམ་དབྱེར་མེད་པའི་ཀློང་དུ་སངས་
རྒྱས་པར་བྱེད་པ་ཡིན་པས་ན་ལམ་ཟབ་རྨད་དུ་བྱུང་བ་འདི་ལྟ་བུ་ལ་བསླབ་པར་
བྱའོ༑ ༑གསུམ་པ་ལ་ཆོས་ཉིད་བར་དོ་ངོས་གཟུང་། དེའི་གདམས་ངག་གི་དོན་
བཀྲལ་བ་དང་གཉིས་ལས། དང་པོ་ས་མཚམས་ནི། དབུགས་ཆད་པའི་སྐད་ཅིག་མ་
ལ་འོད་གསལ་ཤར་བ་ནས་ལྷུན་གྲུབ་ཀྱི་སྣང་བ་ཐིམ་པ་ཚུན་ཆད་དོ། །སྣང་ཚུལ་ནི།
སྐུ་དང་ཡེ་ཤེས་ཀྱི་སྣང་བ་རང་ཤར། རང་བཞིན་གྱི་བསམ་གཏན་ལ་ངང་གིས་་
གནས༑ རང་སྣང་དག་པའི་འོད་གསལ་ལ་ལོངས་སྤྱོད་པའོ། །གཉིས་པ་གདམས་
ངག་ནི་ཐིམ་རིམ་བཞི་དང་སྦྱར་ནས་བཤད་པར་བྱ་བ་དེ་ལ། དང་པོ་རྣམ་ཤེས་ནམ་
མཁའ་ལ་ཐིམ་པའི་ཚེ་འདི་ལྟར་སྒྲོག་སུམ་འབྲེལ་གྱེས་ཏེ་ལུས་བེམ་པོར་ལིངས་
ཀྱིས་སོང་ནས་གཡོ་འགུལ་མི་ནུས་པར་རང་བབས་སུ་གནས། རླུང་སེམས་གཞི་
ཐིམ་ལ་སོང་བས་སེམས་ཀྱི་རྟོག་པ་བར་ཆད་པའི་དུས་དེར་རིག་པ་སྙིང་ནས་མེ་
སྟག་ཡར་བ་བཞིན་རྩ་དང་དཀར་སྣལ་མ་བརྒྱུད་དེ་མིག་ལ་གནས་ཚེ་རྡོ་རྗེ་སེམས་་་
དཔའི་སྣ་ཐག་ཅེས་བྱ་བ་འོད་ལྔའི་ཟེར་ཐག་གཉིས་ནམ་མཁར་ཟུག་དུས་རང་སྣང་་་
དུ་ཤེས་ན་ལུས་རྡུལ་ཕྲན་དུ་དེངས། སེམས་ཆོས་སྐུར་གྲོལ་བར་འགྱུར་ལ། སྐད་
ཅིག་གཉིས་པ་ན་ཀ་དག་གཞིའི་འོད་གསལ་རྐྱེན་གསུམ་བྲལ་བའི་ནམ་མཁའ་ལྟ་བུ་
འཆར་བའི་ངང་ལ་བཞག་པས། སྐད་ཅིག་གསུམ་ན་ཆོས་སྐུའི་དབྱིངས་སུ་གྲོལ་བར་
འགྱུར་རོ། །གཉིས་པ་ནམ་མཁའ་འོད་གསལ་ལ་ཐིམ་དུས་རང་ལུས་འོད་དུ་སྣང་བ་
ཤེལ་གྱི་གོང་བུ་ལས་འོད་ལྔ་ཕྱིར་གསལ་ཏེ་སྣང་བ་ཐམས་ཅད་འོད་ལྔའི་རང་བཞིན་
ཕྱི་ནང་གསལ་སྒྲིབ་མེད་པ་མནན་ན་ནེམ་པ་སྙམ་པ་བཏེགས་ན་འཕར་སྙམ་པ་་་་
འགུལ་བ་འཕྲིག་པ་ཤིན་ཏུ་རྒྱ་ཆེ་ལ་དཔག་ཏུ་མེད་པའི་སྣང་ཚུལ་ཚད་མེད་པར་
མཐོང་བ་ནི་མ་མཐོང་བའི་མཐོང་བ་ཆེན་པོ་སྟེ་རགས་པ་རྡུལ་དང་ཕྲ་བ་སེམས་ཀྱི་་
%@s
ཆོས་སུ་མ་གྲུབ་པས་མཐོང་རྒྱུ་ཅི་ཡང་མེད་ཀྱང་རང་སྣང་ལ་མཐོང་སྣང་མ་འགགས་
པ་རྒྱ་ཆེ་བ་ནམ་མཁའ་ལྟ་བུ། དེ་ནི་སྣང་བ་མཆེད་པ་རང་གི་གདངས་སུ་ཤེས་པས་་་
བསམ་གཏན་གྱི་ཞག་ལྔ་རང་ས་ན་གནས་པ་ལ་ཀ་དག་ཏུ་གྲོལ་ལོ། །གསུམ་པ་འོད་
གསལ་ཟུང་འཇུག་ལ་ཐིམ་པ་ནི། ཡེ་ཤེས་ཀྱི་རླུང་གཡོས་པས་འོད་ལྔའི་འཇའ་ཚོན་
རིས་ཕྱོགས་མཚམས་སྟེང་འོག་ཐམས་ཅད་དུ་ལྷུན་སྟུག་པར་བསྡུས་པའི་ནང་ན་
རིགས་ལྔའི་ཚོམ་བུ་བརྒྱ་སྟོང་གྲངས་མེད་པ་རིག་སྟོང་ཟུང་དུ་འཇུག་པའི་སྣང་བ
ཡབ་ཡུམ་ཟུང་འབྲེལ་ཟ་འོག་གི་བེར་ཁྱིམ་ལྟར་འཆར་རོ། །དེའི་ཚེ་འཇུག་པ་ཤེས་
པའི་གདམས་པ་དྲན་པར་བྱ་སྟེ། དང་པོ་རིག་པ་འོད་ལ་འཇུག་པ་ནི། རང་གི་སྙིང་་་
ག་ནས་འོད་ཀྱི་ཟེར་ཐག་ཚོམ་བུའི་ཐུགས་ཀར་ཟུག་པ་བསམ་གཏན་གྱི་ཞག་ལྔར་་་
གནས་ཏེ། སྣང་བ་དུས་གཅིག་ལ་འཆར་ཡང་ངེས་པ་རིམ་གྱིས་རྙེད་དེ་ཞག་དང་པོ་་
ལ་རྣམ་པར་སྣང་མཛད། གཉིས་པར་མི་བསྐྱོད་པ། དེ་བཞིན་དུ་གཞན་རྣམས་ཞག་
རེར་ཤར་དུས། རང་སྣང་དུ་ངོ་ཤེས་ཐོག་དེར་བཞག་པས་དེའི་ངང་དུ་གྲོལ་ནས་
སྤྲུལ་པས་སེམས་ཅན་གྱི་དོན་བྱས་ནས་དབྱིངས་སུ་ཐིམ་མོ། །དེའང་གང་དུ་ངོ་ཤེས་
པའི་རིགས་དེ་ལ་གྲོལ་ལོ། །གཉིས་པ་འོད་རིག་པ་ལ་འཇུག་པ་ནི། ཚོམ་བུའི་
ཐུགས་ཀ་ནས་རང་གི་སྙིང་གར་འོད་ཀྱི་ཟེར་ཐག་ཟུག་པ་ལས་ཚོམ་བུ་རྣམས་རང་་་
ལ་ཐིམ་སྙམ་པའི་སྣང་བ་འཆར་ཚེ་རིག་པའི་རང་ངོ་ཤེས་པ་མ་པང་དུ་བུ་འཇུག་པ་་་
ལྟ་བུ་ལ་མཉམ་པར་བཞག་པས་སྐད་ཅིག་ལྔ་ན་གདོད་མར་གྲོལ་ཏེ། སྐད་ཅིག་དང་
པོ་ལ་རང་སྣང་དུ་ཤེས། གཉིས་པ་ལ་ཤེས་ཐོག་ཏུ་གནས། གསུམ་པ་ལ་གནས་ཐོག་
ཏུ་གྲོལ། བཞི་པ་ལ་གྲོལ་ཐོག་ནས་སེམས་ཅན་གྱི་དོན་དུ་སྤྲུལ་པ་འབྱུང༌། ལྔ་པ་་་་
གདོད་མར་ཐིམ་ནས་ནང་གསལ་དུ་བཞུགས་པའོ། །བཞི་པ་ཟུང་འཇུག་ཡེ་ཤེས་ལ་
ཐིམ་པ་ནི། སྙིང་ག་ནས་འོད་གསལ་ཡེ་ཤེས་བཞིའི་སྣང་བ་དཀར་སེར་དམར་
མཐིང་བཞིའི་སྣམ་བུའི་སྟེང་དུ་རང་རང་གི་ཁ་དོག་དང་མཐུན་པའི་ཐིག་ལེ་མེ་ལོང་་་
ཙམ་གྱི་སྟེང་དུ་ཚོམ་བུ་ཐིག་ཆུང་ལྔ་ལྔའི་རྒྱན་བཀྲམ་པ་འཆར་བ་དང་། དེ་ཐམས་
ཅད་ཀྱི་སྟེང་དུ་འོད་ཟླུམ་པོ་རྨ་བྱའི་གདུགས་འཁོར་བ་ལྟ་བུ་ཞིག་འཆར་དུས་གྲོལ་བ་
g
- 208 -
- 209 -



དུས་ཀྱི་གནད་མི་འགྱུར་བ་གསེར་གྱི་ཐུར་མ་འདྲེན་པ་ལྟ་བུའི་གདམས་ངག་དྲན་
པར་བྱ་སྟེ། སྣང་བ་དེ་ནི་རྡོ་རྗེ་སེམས་དཔའ་ཁོང་སེང་གི་ལམ་ཞེས་བྱ་བ་དེ་གཞན་་་
དུ་མི་འཛིན་པར་སེམས་ཉིད་ཡེ་ཤེས་སུ་ངོ་སྤྲད་པའི་ངང་ལ་བཞག་པས་གྲོལ་བར་་་་
འགྱུར་རོ། །ལྔ་པ་ཡེ་ཤེས་ལྷུན་གྲུབ་ལ་ཐིམ་པ་ནི། ཡེ་ཤེས་བཞི་སྦྱོར་གྱི་སྣང་བ་སྟེང་
གི་ཐིག་ཟླུམ་ལ་འདུས་ནས་སྟེང་འོག་ཕྱོགས་མཚམས་ཐམས་ཅད་འོད་ཀྱི་ཐིག་ལེ་་་
དབུས་མཐིང་ག་མཐར་འོད་ལྔའི་མུ་ཁྱུད་ཀྱིས་བསྐོར་བ་དབང་པོའི་ཡུལ་ཐམས་ཅད་
ཁྱབ་པར་འཆར་ཏེ་ཆོས་ཟད་ཆོས་ཀྱི་སྐུའི་སྣང་བ་ནམ་མཁའ་ལྟ་བུའི་དབུས་ན་ཀུན་
བཟང་ཡབ་ཡུམ་མཐིང་གར་འདྲེས་པའི་ངོ་བོ་མེད་པ། དེའི་རྩལ་ལས་ལོངས་སྐུའི་་་་
སྣང་བ། རང་བཞིན་སྤྲུལ་སྐུ་དང་། ཁྲོ་བོའི་སྣང་བ་འགྲོ་དྲུག་གི་སྣང་བ་སོགས་ལྷུན་
གྲུབ་སྒོ་བརྒྱད་ཀྱི་སྣང་བ་རང་ཤར་ཚེ། མཐར་ཕྱིན་མི་ལྡོག་པའི་གནད་དཔག་ཆེན་་་
གྱིས་མདའ་འཕངས་པ་ལྟ་བུའི་གདམས་ངག་ཟང་ཐལ་རིག་པའི་ངང་དེ་ཤེས་རབ་་
ཆེན་པོས་ངོས་བཟུང་བས་སླར་འཁྲུལ་བ་མི་འབྱུང་བར་ཀ་དག་གི་ངང་དུ་གྲོལ་
བའོ༑ ༑དེ་དུས་ཐིམ་ལུགས་བརྒྱད་དང༌། མངོན་ཤེས་དྲུག རྗེས་དྲན་དྲུག མི་བརྗེད་
པའི་གཟུངས། རྒྱུན་གྱི་ཏིང་ངེ་འཛིན་ཏེ་ཡོན་ཏན་བཅུ་བཞི་ཐོབ་ཚུལ་ཡོད་པ་ལས་་་་
ཐིམ་ཚུལ་ནི་སྔར་མདོ་ཙམ་བཤད་གྲུབ་ལ་ཡོན་ཏན་རྣམས་ནི་ཚིག་དོན་རིན་པོ་ཆེའི་
མཛོད་སོགས་ལས་ཤེས་པར་བྱའོ། །དེ་ལྟར་ཆོས་ཉིད་བར་དོའི་མན་ངག་འཆར་
ཚུལ་སོ་སོ་དང་སྦྱར་ཏེ་སྤྲོས་པ་ལ་དགའ་བ་ལ་རྒྱུད་ལས་དེ་ལྟར་བཤད་ཀྱང་མན་་་་
ངག་གནད་དོན་དང་སྦྱར་ན་ཆོས་ཉིད་བར་དོའི་སྣང་བ་གང་ཤར་ཡང་རང་སྣང་དུ་
ཤེས་པ་ནི་འཇུག་པ་ཤེས་པའི་གནད་མ་པང་དུ་བུ་འཇུག་པ་ལྟ་བུའི་གདམས་ངག་་་་
ཡིན་ལ། ཁྲེགས་ཆོད་རིག་པའི་རང་ས་གཟུང་བ་ནི་གྲོལ་བ་དུས་ཀྱི་གནད་མི་འགྱུར་
བ་གསེར་གྱི་ཐུར་མ་ལྟ་བུའི་གདམས་ངག་ཡིན། དེ་ཉིད་ཀྱི་ངང་ལས་སླར་མི་ལྡོག་་་་
པར་བྱ་བ་ནི་མཐར་ཕྱིན་མི་ལྡོག་པའི་གནད་རྩལ་ཆེན་གྱིས་མདའ་འཕངས་པ་ལ་་་་
བུའི་གདམས་ངག་དང་གསུམ་པོ་འདི་ཁོ་ན་ཡིན་ལ། དེ་ལས་ཀྱང་ཕྱི་མ་འདི་ནི་་
འབྲས་བུ་ཡིན་པས་ཉམས་སུ་བླང་བྱ་དངོས་ནི་སྔ་མ་གཉིས་ཁོ་ན་ཡིན། ད་ལྟའི་
©%3g
རྒྱུད་འགྲེལ།
སྐབས་སུའང་། ཁྲེགས་ཆོད་ཐོད་རྒལ་ཉམས་སུ་ལེན་པ་ལ་གནད་དེ་གཉིས་ནི་ཆུ་
བརྒྱ་ཟམ་གཅིག་གི་འོག་དུ་འདུ་བ་ལྟ་བུའི་མན་ངག་ཟབ་མོ་ཡིན་པས་སྙིང་་་་
དཀྱིལ་དུ་ཨ་ཐམ། དེའང་ཆོས་ཉིད་བར་དོའི་ཉམས་ལེན་གནད་དུ་བསྣུན་པའི་
དབང་པོ་ཉི་ཤུ་རྩ་གཅིག་གི་རིམ་པ་བཞིན་དབྱིངས་སུ་གྲོལ་བ་ལ་དུས་མྱུར་བུལ་གྱི་
ཁྱད་ཡོད་ཀྱང་གྲོལ་ས་ལ་ཁྱད་མེད་པར་བག་ཆགས་ཀྱི་ཀུན་གཞི་གཟུང་འཛིན་་་
ཐམས་ཅད་གདོད་མའི་གཞིར་སངས་བའམ་དག་སྟེ་ལས་ཉོན་འཁྲུལ་བའི་
གཟུགས་འཁོར་བའི་སྲོག་བཅད་ནས། རྟོག་མེད་དོན་གྱི་ཡེ་ཤེས་ནང་གསལ་་་་་་
གཞོན་ནུ་བུམ་སྐུ་མངོན་དུ་བྱས་ཏེ་སླར་གདུལ་བྱའི་ཁམས་ལ་གཟུགས་སྐུ་རྣམ་་་
གཉིས་འགོག་མེད་དུ་འབྱུང་བའི་ཉེ་རྒྱུ་དམ་པ་འདི་ཉིད་རྟོགས་པར་བྱའོ། །བཞི་པ་
ལ་སྲིད་པ་བར་དོ་ངོས་གཟུང་། དེའི་གདམས་པའི་གནད་གཏན་ལ་དབབ་པ་གཉིས་
ལས༑ དང་པོ་ས་མཚམས་ནི་ལྷུན་གྲུབ་ཐིམ་ནས་ཡིད་ཀྱི་ལུས་ཅན་ཐོགས་མེད་དུ་རྒྱུ་
བ་ནས་མའི་མངལ་དུ་ཚུད་པ་ཚུན་ཆད་དོ། །སྣང་ཚུལ་ནི་ཡིད་ཀྱི་ལུས་ཅན་རྨི་ལམ་
ལྟར་ས་ཟིན་མེད་པ། སེམས་ཀྱི་སྙེམ་བྱེད་ཀུན་ལ་འཇུག་ཅིང་མངོན་ཤེས་དང་ལྡན་་་
པ༑ ལུས་སེམས་གཉིས་འདུས་ཀྱི་ཚོགས་པ་གང་ལའང་ཐོགས་མེད་དུ་རྒྱུ་ཞིང་བར་
དོའི་ཚེ་ཕྱེད་སྔ་མ་ད་ལྟའི་ལུས་ལྟར་སྣང་བ་ཕྱེད་ཕྱི་མའི་ལུས་ལྟར་སྣང་བ་གཤིན་རྗེ་
རྒྱལ་པོའི་དྲུང་དུ་ཕྱིན་ནས་དགེ་སྡུག་རྩི་བགྲང་བྱེད་པའི་སྣང་བ་སོགས་སྡུག་བསྔལ་
དུ་མའི་འཁྲུལ་སྣང་ལ་སྤྱོད་པའོ། །གཉིས་པ་ནི། རབ་འབྲིང་ཐ་མའི་གདམས་ངག་པ་
གསུམ་ལས། དེ་ལ་དང་པོ་འདི་ལྟར་རང་བདུ་
བབས་སེམས་ཀྱི་རྟོག་པ་བར་ཆད་པའི་
དུས་སུ་ཟང་ཐལ་རིག་པའི་ངོ་བོ་ཡེ་སྟོང་རྩ་བ་དང་བྲལ་བ་གསལ་བ་ཕྱོགས་སུ་མ་
ལྷུང་བ་དེ་ལ་མཐོང་བྱ་མཐོང་བྱེད་ཀུན་དང་བྲལ་ཡང་མཐོང་རྒྱུ་མེད་པའི་དོན་ལ་ཁོ་
ཐག་ནང་ནས་ཆོད་པས་མ་མཐོང་བའི་མཐོང་བ་ཆེན་པོ་ནམ་མཁའ་ལྟ་བུ་སྟེ། སྡུད་
པ་ལས། ནམ་མཁའ་མཐོང་ཞེས་སེམས་ཅན་ཚིག་ཏུ་རབ་བརྗོད་པ། །ནམ་མཁའ་
ཇི་ལྟར་མཐོང་ཞེས་དོན་འདི་བརྟག་པར་གྱིས། །དེ་བཞིན་ཆོས་མཐོང་བ་ཡང་
བཞིན་གཤེགས་པས་བསྟན། །མཐོང་བ་དཔེ་གཞན་གྱིས་ནི་བསྙད་པར་ནུས་མ་་་་
-210-
སྤྱིegg
- 211 -
ཀྱ་



༣ -
，,
རྒྱུད་འགྲེལ།
ཡིན༑ ༑ཞེས་སོ། །དེ་ལྟ་བུའི་ལྟ་བ་དེ་ནི་རིག་སྟོང་ཟུང་དུ་འཇུག་པའི་འོད་གསལ་་
ཆོས་ཀྱི་སྐུ་ཡིན་པས་དེའི་ངང་ལ་མཉམ་པར་འཇོག་པ་ནི་རབ་ལྟ་བས་གྲོལ་བའི་་
མན་ངག་ཅེས་བྱ། འབྲིང་རྣམས་ཀྱིས་བསྐྱེད་རྫོགས་ཟུང་དུ་འཇུག་པའི་དོན་དེ་ཤེས་
རབ་ཆེན་པོས་བསྒོམས་པས་མ་དག་པའི་འཁྲུལ་བ་དབྱིངས་སུ་དག་པ་ནི། འབྲིང་་་་
བསྒོམས་པས་གྲོལ་བའི་ཐབས་ཁྱད་པར་ཅན་ཡིན་ལ། ཐ་མས་སྐྱབས་སུ་འགྲོ་བ་་་
དང་བླ་མ་ལ་གསོལ་བ་བཏབ། དག་པའི་ཞིང་ཁམས་ངོས་བཟུང་ལ། སྲིད་པ་ཡིད་
ཀྱི་ལུས་ཅན་ཐོགས་པ་མེད་པ་དེར་འགྲོ་བའི་འདུན་པ་བཞག་པས་ཞིང་ཁམས་དེར་
སྐད་ཅིག་ལ་བརྫུས་ཏེ་སྐྱེས་ནས་ལོ་ལྔ་བརྒྱ་ན་སྟེང་ཕྱོགས་ཁྲོ་བོའི་ཞིང་ཁམས་སུ་
ཤེས་སྒྲིབ་དང་བག་ཆགས་ཀྱི་ཀུན་གཞི་གདོད་མའི་གཞིར་སངས་བའམ་དག་སྟེ་་་
སངས་རྒྱས་པ་ནི་ཐ་མ་མོས་གུས་ཀྱིས་གྲོལ་བའི་ལམ་ཡིན་ནོ། །ཡང་ཐ་རྣམས་ཡང་
སྲིད་ཕྱི་མའི་འཁྲུལ་སྣང་གི་མགོ་བརྩམས་ཏེ་ཕོ་མོ་འཁྲིག་པ་བྱེད་པ་སོགས་མཐོང་་་་
ཚེ་རང་ཉིད་དེར་སྐྱེ་བའི་སྔ་ལྟས་ཡིན་པས་ཕ་མ་ཡི་དམ་མམ་བླ་མ་ཡབ་ཡུམ་གྱི་སྐུར་
གསལ༑ རང་སེམས་ཤེས་རབ་ཆེ་བར་འདོད་ན་དྷཱིཙཡིག་སྙིང་རྗེ་ཆེ་བར་འདོད་ན་ཧཱི
ནུས་མཐུ་ཆེ་བར་འདོད་ན་ཧཱུྃ་ཡིག་ཏུ་གསལ་ལ་ཡུམ་གྱི་ལུས་གཞལ་ཡས་ཁང་དུ་
མོས་པའི་དབུས་སུ་ཞུགས་པས་སྐྱེས་མ་ཐག་ཏུ་ཆོས་དང་འཕྲད་དེ་རང་ལོ་བཅོ་
ལྔའམ་ཉེར་ལྔ་སོ་ལྔ་གང་རུང་དུ་རང་རྒྱུད་ལ་རྫོགས་པ་ཆེན་པོའི་དོན་རྟོགས་ནས
རྟེན་དེ་ལ་འཁོར་བའི་སྲོག་ཡེ་ཤེས་ཆེན་པོས་བཅད་ནས་རྟོག་མེད་དོན་གྱི་ཡེ་ཤེས་
སྐུ་བཞི་ཡེ་ཤེས་ལྔ་ལྡན་མངོན་དུ་བྱེད་པ་ཡིན་པས་ན་ལམ་ཟབ་རྨད་དུ་བྱུང་བ་འདི་
ལྟ་བུ་ལ་དུས་རྒྱུན་དུ་བརྩོན་པར་བྱའོ། །སྡུག་འབད་བརྩོན་པའི་ཁུར་གྱིས་ནོན་མིན་
པར་༑ ༑མཉམ་པར་བཞག་པ་ཁོ་ནའི་ལག་རྗེས་སུ། །ཟབ་ལས་ཆེས་ཟབ་བརྒྱུད་
གསུམ་དགོངས་པའི་མཐིལ། །རྩོལ་མེད་ཡིད་ཀྱི་ཀློང་ནས་འདི་བཞིན་ཤར། །བར་
སྐབས་ཀྱི་ཚིགས་བཅད་དོ། །བཞི་པ་འབྲས་བུའི་རྒྱུད་ནི། ཀུན་ཏུ་བཟང་པོ་ཉིད་ཀྱི་
སྐུ་དང་གསུང་དང་ཐུགས་རྡོ་རྗེ་ལས་འདི་ལྟར་བྱུང་ངོ༌། །དེ་ཡང་འབྲས་བུ་གཞན་
གྱིས་མ་བསྐུལ་བཞིན་གཙོ་བོས་སྟོན་དགོས་པའི་གནད་ནི་འབྲས་བུ་མཐར་ཐུག་་་
སྟོན་པ་ཉིད་ཡིན་པས་ན་རང་གི་བཞུགས་ཚུལ་སྟོན་པ་ཡིན་པས་སོ། །དེ་ལྟ་བུ་་་་
ལམ་ཟབ་རྨད་དུ་བྱུང་བ་ཉམས་སུ་བླངས་པས་སྦྱང་གཞི་བདེ་གཤེགས་སྙིང་པོ་ལ་་་་
སྒྲིབ་བྱེད་ལས་དང་སྒྲིབ་པ་མཐའ་དག་སྦྱངས་ཏེ་གཞི་ཀ་དག་ཆེན་པོ་ནང་གསལ་དུ་
ཐིམ་ལ་མ་རྨུགས་པའི་ཆོས་སྐུའི་རྒྱལ་སར་དབང་བསྒྱུར་ཞིང་། གཟུགས་སྐུ་རྟག་་་་་
ཁྱབ་ཆེན་པོས་འགྲོ་བའི་དོན་རྩོལ་མེད་དུ་མཛད་པས་དོན་གཉིས་ལྷུན་གྱིས་གྲུབ་
པའི་ས་ལ་དབུགས་འབྱིན་པའི་ཐབས་ཁྱད་པར་ཅན་ནི་ལམ་འདི་ལྟ་བུ་ལས་བྱུང་བ་
ཡིན་ནོ། །དེ་ཡང་འབྲས་བུ་མཐར་ཐུག་དེ་སྐུ་ལྔས་བསྡུས་པར་བཤད་པས་ན་དེ་དག་
ཅུང་ཟད་བཤད་ན། ཆོས་ཀྱི་སྐུ་ནི་དག་པ་གཉིས་ལྡན་མཐར་ཐུག་པ་དམིགས་
བསམ་སྤྲོས་པའི་ཡུལ་ལས་འདས་པ། འབྲས་ཆོས་རྒྱ་མཚོའི་འཆར་གཞིར་
ར་གཞིར་གྱུར་པ།
ཞལ་ཕྱག་སྤྲོས་པ་ལས་འདས་པ། དུས་གསུམ་སངས་རྒྱས་ཐམས་ཅད་སྔ་ཕྱི་མེད་་
པར་དབྱིངས་གཅིག་ཏུ་བཞུགས་ཀྱང་གཅིག་གིས་གཅིག་མི་གཟིགས་པའི་ཚུལ་དུ་
བཞུགས་པའི་དབྱིངས་མཐར་ཐུག་ལ་བརྗོད་པ་ཡིན་ཏེ། གསང་སྙིང་ལས། གཅིག་་་
དང་དུ་མ་བྲལ་བ་ཡི། །མཐའ་དང་དབུས་མེད་དེ་བཞིན་ཉིད། །སངས་རྒྱས་ཀྱིས་
ཀྱང་མི་གཟིགས་ཏེ། །རང་བྱུང་ཡེ་ཤེས་གནས་མེད་སྣང་། །ཞེས་སོ། །ལོངས་སྐུ་ནི་
ཆོས་སྐུའི་བདག་རྐྱེན་ལས་བྱུང་བ་ངེས་པ་ལྔ་དང་ལྡན་པ་རང་སྣང་དང་གཞན་སྣང་་་
གིས་བསྡུས་པ་ཐམས་ཅད་དོ། །སྤྲུལ་སྐུ་ནི་གདུལ་བྱ་དག་དང་མ་དག་པའི་འགྲོ་བ་
རྣམས་ལ་སྣ་ཚོགས་གཟུགས་ཀྱིས་དོན་རྒྱུན་ཆད་མེད་པར་མཛད་པ་ཡིན་ལ། མི་
འགྱུར་རྡོ་རྗེའི་སྐུ་ནི་སྐུ་གསུམ་པོ་གདོད་མའི་ཀློང་ལས་ཤར་ཞིང་ངོ་བོ་ལ་སྐྱེ་འགག་་་
གི་ཟུག་རྔུ་དང་བྲལ་བའི་ཆ་ལ་བརྗོད་པའོ། །མངོན་པར་བྱང་ཆུབ་པའི་སྐུ་ནི་སྐུ་་
གསུམ་དེ་དག་ཡོན་ཏན་རྒྱ་མཚོའི་མཛོད་དུ་གྱུར་པས་ན་དེ་སྐད་དུ་བརྗོད་དོ། །
འདིར་འབྲས་བུ་ལ་བཤད་པར་བྱ་བ་མང་པོ་ཡོད་མོད་ཀྱང་འདི་ཉིད་བྲི་བར་བརྩོན་
པའི་སྐབས་སེམས་ཀྱི་ཤར་ཆ་མོག་པོར་གྱུར་ནས་རང་ཤུགས་ཀྱིས་བྲི་མ་ནུས་ལ།
ཡིག་ཆ་རེ་ཀློག་ནས་བྲིས་ན་ཅུང་ཟད་འབྲི་ཆོག་ཀྱང་། དཔེ་གཅོད་བྱས་པ་ལ་སྤྱིར་
དགོས་པ་ཆུང་བ་དང་། ཁྱད་པར་འབྲས་བུ་འདི་སྐལ་ལྡན་ཡིད་ཆེས་པའི་ཆ་ལག་་་་་
༦..
3gs
3g
• 212-
-213



...
༤. .
ས
རྒྱུད་འགྲེལ།
：
“་་་
ཙ་བ་
ཙམ་ལས་ཉམས་ལེན་དངོས་ལ་མཁོ་གལ་མི་ཆེ་བས་བཏང་སྙོམས་སུ་བཞག་པ་
ཡིན༑ གསུམ་པ་ཐ་མར་དགེ་བ་མཇུག་གི་དོན་ནི། ས་མ་ཡཱ། རྒྱ་རྒྱ་རྒྱ་རྒྱ་རྒྱ། མཎྜལ་
གུ་ཧྱ་ས་མནྟ་ཨ་ཨ༔ སྦས་རྒྱ། གསང་རྒྱ། དམ་རྒྱ། གཉན་རྒྱ། ༼སྤྱི༽ ༼ སྤྱི༽
༼ཟླུམ༔ སྔགས་སྲུང་རྡོ་རྗེ་རལ་གཅིག་མ། དཔལ་མགོན་ནག་པོ་ཆེན་པོ་རྡོ་རྗེ་
དགྲ་འཇོམས་འབར་བས་སྐད་ཅིག་ལ་གཡེལ་བ་མེད་པར་བཛྲ་ས་མ་ཡ་
ས་མ་ཡོ་རོཀྵ་སྭཱ་ཧཱ།
ཞེས་རང་བྱུང་ཡེ་ཤེས་རྒྱུད་ཀྱི་རྒྱལ་པོ་རྫོགས་སོ། །སློབ་བུ་གུ་ཎའི་མཚན་ཅན་
མཆོག་གྱུར་དམ་པ་དང་། གྲུབ་དབང་འཇིགས་མེད་ཕུན་ཚོགས། ཆོས་ཉིད་རྡོ་རྗེ།
བྱང་ཆུབ་རིག་འཛིན་སོགས་སྐྱེས་བུ་དུ་མའི་ངོར་སྔགས་ནག་བདེ་སྟོང་གླིང་བ་
འཁྲུལ་ཞིག་རིག་པའི་རྡོ་རྗེས་གང་དྲན་ཤར་མར་སྤེལ་བ་ཛ་ཡན་ཏུ། །ཞེས་པའོ། །
དེ་ལྟར་ཟབ་མོའི་རྒྱུད་སྡེ་འདི་ཉིད་སྔོན་གྱི་འཆད་ཚུལ་གྱི་དབང་དུ་ན། རྒྱལ་དབང་་་་
པདྨ་ཀ་རས་མདོ་སྔགས་རྒྱ་མཚོའི་དགོངས་གནད་བཀྲོལ་བའི་ལྡེའུ་མིག་གི་ཚུལ་དུ་
རྒྱས་པར་བཤད་ཚུལ་དང་། རྡོ་རྗེ་བདུད་འཇོམས་ཀྱིས་ནང་རྒྱུད་ཡོ་ག་གསུམ་གྱི་སྤྱི་
ཆིངས་སུ་འབྲིང་པོའི་བཤད་ཚུལ་དང་། རྒྱལ་བ་མཆོག་དབྱངས་ཀྱིས་མན་ངག་སྙིང་
པོའི་གནད་དང་སྦྱར་ནས་བསྡུས་པའི་བཤད་ཚུལ་དང་གསུམ་ཡོད་པ་ལས། འདི་ནི་
བར་བའི་ལུགས་ལྟར་བྱས་པ་ཡིན་ལ། དེ་ལའང་ནང་གསེས་ཀྱིས་རྒྱས་བསྡུས་ཀྱི་
འཆད་ཚུལ་མང་པོ་ཡོད་པ་ལ། མ་ཧཱ་དང་ཨ་ནུ་བསྡུས་པ་དང་ཨ་ཏི་འབྲིང་པོའི་
བཤད་ཚུལ་དུ་བྱས་ཏེ་བཀྲལ་བ་ཡིན་ནོ། །འདིར་སྨྲས་པ། དེ་ལྟར་ལེགས་བཤད་་་་
ཉིན་བྱེད་དབང་པོ་མཆོག །མན་ངག་སྙིང་པོའི་མུ་ཁྱུད་ཀུན་ནས་ཟླུམ། །དྲི་བྲལ་ལུང་
རིགས་འོད་སྟོང་འཕྲོ་བ་འདི། །ཐུབ་བསྟན་གླིང་བཞི་གསལ་བའི་དཔལ་དུ་ཤར།
ཟབ་རྒྱས་བཅུད་ཀྱིས་གཏམས་པའི་རྒྱུད་མཆོག་གཏེར་གྱི་བུམ་པ་བཟང་པོ་འདི། །
ཟབ་གཏེར་བདག་པོས་བདག་ལ་གཏད་ནས་འགྲོ་ཀུན་རེ་བ་སྐོངས་ཤིག་ཅེས། །
ཟབ་མོའི་བཀའ་མཆིད་སྙིང་ལ་སོན་ཚེ་ཞུམ་མེད་བརྩོན་པའི་ཁུར་བཏེགས་ནས། །
ཟབ་གསང་མན་ངག་འདོད་དགུའི་བཀོད་པ་རིས་མེད་འགྲོ་བའི་དཔལ་དུ་བསྐྲུན། །
གྲགས་འདོད་རྙེད་ལ་རེ་བའི་གྲུབ་རྫུན་དང་། །ཆགས་སྡང་ཡིད་ལ་མཛའ་བའི་རྟོག་
གེ་བའི། །བློ་ལ་ཟབ་མོའི་རྒྱུད་འདི་འཕྲོད་དཀའ་ཡང་། །པདྨ་ཀ་རའི་སྨོན་འབྲས་སུ་
ཡིས་འགོག །ཆོས་ཚུལ་འདི་ནི་ཉི་ཟླ་ཇི་བཞིན་རིས་མེད་བསྟན་འགྲོའི་དཔལ་དུ་
སྨན༑ ༑ཆུ་བོ་ཇི་བཞིན་ཕྲིན་ལས་འཆད་མེད་མཁའ་བཞིན་སྲིད་མཐར་གནས་པ་་་་
དང་༑ ༑ནོར་བུ་དང་ནི་བུམ་བཟང་ཇི་བཞིན་འདོད་དགུ་རྒྱ་མཚོའི་གཏེར་དུ་གྱུར། །
བདུད་རྩིའི་མཆོག་བཞིན་ལས་ཉོན་མཐའ་དག་སེལ་བའི་མཐུ་དང་ལྡན་པར་ཤོག །
སྐྱེས་སྦྱངས་ཤེས་བརྩོན་ཤིན་ཏུ་དམན་པ་བདག །བསྟན་བཅོས་རྩོམ་པའི་རྒྱུ་གསུམ་
དང་བྲལ་ཕྱིར། །རྒྱུད་འདི་བཤད་ལ་ཉེས་པའི་ཆ་མཆིས་རྣམས། །རྩ་གསུམ་དམ་
ཅན་ཚོགས་ཀྱི་སྤྱན་སྔར་འཚོགས། །བསམ་སྤྱོད་དག་པའི་ཆ་གང་དུས་གསུམ་
བསགས་པའི་དགེ་ཚོགས་དང་འགྲོགས་ཏེ། །མཁའ་མཉམ་ཡིད་ཅན་སྐྱེ་བོའི་རྗེས་་་་
སོན་ཀུན་ཀྱང་ཕན་བདེའི་གཏེར་ལ་དབང་། །ཐུབ་བསྟན་ལུང་རྟོགས་སྣང་བས་་་
མཁའ་དང་ནོར་འཛིན་ཁྱོན་ཀུན་ཡོངས་ཁྱབ་སྟེ། སྣོད་བཅུད་མཐའ་དག་མངོན་
དགའི་ཞིང་གི་འབྱོར་བ་དམ་པས་མཛེས་གྱུར་ཅིག །བདག་ནི་འདི་ནས་ཚེ་རབས་་་་
ཐམས་ཅད་དུ། །ཀུན་མཁྱེན་མི་ཕམ་རྒྱ་མཚོས་རྗེས་བཟུང་སྟེ། །ཟབ་རྒྱས་གདམས་
པ་ཀུན་གྱི་སྣོད་གྱུར་ནས། །མཐའ་ཀླས་འགྲོ་རྣམས་འདྲེན་པའི་མཐུ་ཐོབ་ཤོག །
ཅེས་ཟབ་གཏེར་བདག་པོ་ཉིད་ཀྱིས་ཁྱི་ལ་སེང་གེར་བཏགས་པའི་དཔེ་བཞིན་ཕྲན་དམན་གྱི་ན་
བའང་གཏེར་གྲོགས་མཆོག་ཏུ་ལུང་བསྟན་པས་དབུགས་ཕྱུང་། རྒྱུད་འདི་རིགས་ལ་འགྲེལ་བ་
རེ་གྲུབ་ན་ལེགས་ཚུལ་གྱི་བཀའ་གནང་ཐོབ། སྙིང་གྲོགས་དར་རྒྱས་ཀྱིས་བླ་མའི་སྐུ་བརྙན་་་
འཕྲུལ་གྱིས་བཞེངས་བའི་སྐྱེས་དང་བཅས་ཡང་ཡང་བསྐུལ་བ་སྙིང་ལ་བཅགས་ཏེ་རང་གི་་
མོས་འདུན་སྟོབས་སུ་གྱུར་ཚེ་རྒྱུད་འདིའི་འགྲེལ་བ་ལྡེབ་ཆུང་བཅུ་ཙམ་བྲི་འདོད་ཀྱི་བྱ་བའི་
མགོ་བཟུང་ཚེ། རྣམ་རྟོག་འཁྲུལ་བའི་ཤར་ཆ་ཆུ་བོའི་རྒྱུན་བཞིན་རྩོལ་མེད་དུ་ཤར་བ་མཐའ་་་
དག་བྲིས་ན་ལྡེབ་གྲངས་ལྔ་བརྒྱ་ལྷག་ཙམ་ཡོད་སྙམ་པར་གྱུར་ཚེ་ཕྱི་རྐྱེན་ཏུ་རུ་ཀའི་འཚུབ་མས་
ལྷག་པར་གཡོ་བ་དང༌། ནང་རྐྱེན་ལེ་ལོ་དབང་བཙན་པས་ཡིད་ལ་ཤར་བ་རྣམས་མགོ་ཟིན་
མཇུག་ཟིན་དུ་བྱས་ནས་རབ་རྒྱལ་ཤིང་འབྲུག་ཟླ་ཚེས་ཀུན་མཁྱེན་བུ་རམ་ཤིང་པས་བདེན་་་་་
བཞིའི་ཆོས་ཀྱི་འཁོར་ལོས་འགྲོ་མང་བྱང་ཆུབ་ལ་བཀོད་པའི་དུས་ཆེན་ལ་མགོ་བཟུང་ཞག་་་་་
བཅུའི་ཁོངས་སུ་གྲུབ་པར་བྱེད་པ་པོ་ནི་ངག་དབང་བློ་གྲོས་མཚུངས་མེད་དུ་འབོད་པ་དེའོ།། །།
- 214 -
215 -



ཉམས་ལེན་དམར་ཁྲིད།
༧
@g
དྷཱི༔ འོད་གསལ་རྫོགས་པ་ཆེན་པོའི་ཉམས་ལེན་དམར་
ཁྲིད་ཟབ་པའི་མཐར་ཐུག་བཞུགས་སོ། །
དྷི༔ བརྒྱད་ཁྲི་བཞི་སྟོང་ཆོས་ཀྱི་ཉིང་ཁུ་མཆོག །རིག་སྟོང་ཆོས་སྐུའི་རང་ཞལ་རྗེན་
པ་རུ། །སྟོན་མཛད་དྲིན་ཅན་བླ་མར་ཕྱག་འཚལ་ཏེ། ཡང་ཟབ་ཐེག་པའི་གནད་
གསང་འདིར་བརྗོད་བྱ། །དུས་གསུམ་རྒྱལ་བ་ཐམས་ཅད་ཀྱི་དགོངས་གནད་མཐར་
ཐུག མདོ་སྔགས་ཐེག་པ་ཡོངས་ཀྱི་ཡང་རྩེ། ཟབ་པ་ལས་ཀྱང་ཆེས་ཟབ་པའི་མྱུར་་་་
ལམ་རྨད་དུ་བྱུང་བ་འོད་གསལ་རྡོ་རྗེའི་རྩེ་མོའི་ལམ་གྱི་རིམ་པ་ཉམས་སུ་ལེན་པ་ལ།
སྨིན་བྱེད་ཀྱི་ཐབས་དང༌། གྲོལ་བྱེད་ཀྱི་གདམས་པ་གཉིས་ལས། དང་པོ་ལ། དབང་
བསྐུར་བ་དང་། གྲོགས་དམ་ཚིག་གི་རིམ་པ་གཉིས་ལས། དང་པོ། རྒྱས་པར་ཡང་་་
ཏིག་ཡིད་བཞིན་ནོར་བུ་སོགས་ལས་བཤད་པ་ལྟར་དང་། ཤིན་ཏུ་བསྡུ་ན་ཀུན་
མཁྱེན་དྲི་མེད་འོད་ཟེར་གྱི་ཞལ་ནས་འདི་སྐད་གསུངས་ཏེ། ཚོགས་ཀྱི་འཁོར་ལོས་་་་
བརྒྱན་པར་བྱ། བླ་མས་བསྐྱེད་རྫོགས་བསྒོམ་ཞིང་། སློབ་མ་ལ་སྐྱབས་སུ་འགྲོ་་་་་
དང༌༑ བྱང་ཆུབ་ཏུ་སེམས་བསྐྱེད་པ་དང་། སྟོང་པའི་ངང་ལས་ཀུན་བཟང་ཡབ་ཡུམ་
མཐིང་ག་ཞལ་སྦྱོར་རྡོ་རྗེའི་སྐྱིལ་ཀྲུང་ཅན་ནམ་མཁར་བསྒོམ་དུ་བཅུག་ནས༔ བླ་མ་
བརྒྱུད་པ་དང་ སངས་རྒྱས་རིགས་ལཿ མཁའ་འགྲོ་སྡེ་ལྔ་དང་བཅས་པ་དབྱིངས་
ནས་སྤྱན་དྲངས་ལཿ ཧཱུྃ་ཧཱུྃ་ཧཱུྃ༔ ཕེམ་ཕེམ་ཕེ༔ ཧྲིང་ཧྲིང་ཧྲིང༔ ཛ་ཧཱུཾ་བཾ་ཧོ༔ པྲ་བྷེ་ཤ་
ཡ་པྲ་བྷེ་ཤ་ཡ༔ ཞེས་བཟླས་ཤིང་བསྟིམས་ལ༔ རོལ་མོ་དཀྲོལ༔ ཚིལ་ཆེན་གྱི་དུད་
པ་གཏོང་ངོ་༔ དེ་ནི་ལུས་ལྷར་གསལ་བ་བུམ་དབང་དང༔ དེ་ནས་ནམ་མཁར་ཀུན་་་
བཟང་ཡབ་ཡུམ་བླ་མ་བརྒྱུད་པ་དང་བཅས་པའི་སྦྱོར་མཚམས་ནས་བྱང་སེམས་་་་་
བབས་པས༔ སློབ་མའི་སྤྱི་བོར་ཐིམ་ནས་ལུས་གང་བདེ་བ་རྒྱས་པར་བསམ་ཞིང་
བདུད་རྩི་ལྕེ་ལ་བཞག་སྟེ༔ ལུས་ཀྱི་ནང་ཡི་གེས་གང་བར་བསམ་ཞིང༔ ཨོཾ་ཨཱཿཧཱུྃ༔
ཨཱ་ལི་ཀཱ་ལི་བརྒྱ་རྩ་རེ་བཟླས་པ་ནི༔ ངག་སྔགས་སུ་གསལ་བ་གསང་བའི་དབང་ངོ༔
དེ་ནས་བླ་མ་ཡབ་ཡུམ་སྒོམ་དུ་བཅུག་ནས་སྙོམ་པར་ཞུགས་པར་བསམ་དུས རླུང་་
མནན་པས་བདེ་བ་སྐྱེས་པ་ལ་འཛིན་པ་མེད་པར་ངོ་སྤྱོད་པ་ནི་ཤེས་རབ་ཡེ་ཤེས་དེ་་
ཡིད་བདེ་བ་ཆེན་པོར་གསལ་བའོ༔ དེ་ནས་བུ་ཁྱོད་ཤར་གྱི་ནམ་མཁར་འགྲོ་བར་
སྒོམས་ཤིག ཨེ་མ་འགྲོ་བའི་གནས་འདུག་གམ འགྲོ་བའི་མཁན་པོ་འདུག་གམ
འགྲོ་བྱེད་ཀྱི་ཤེས་པ་འདུག་གམ ལྷོ་དང་ནུབ་དང་བྱང་ལའང་དེ་བཞིན་དུ་སྦྱར་
ནས་ནམ་མཁའི་དཀྱིལ་ན་ཉི་མའི་དཀྱིལ་འཁོར་འོད་གསལ་བའི་སྟེང་དུ་ཡོད་པར་་་
སྒོམས་ལཿ ཇེ་མཐོ་ཇེ་མཐོར་སོང་བས་སེམས་དང་ནམ་མཁའ་འདྲེས་ཏེ་ལྡོག་་་་
པའི་གནས་མེད་པར་མི་རྟོག་པའི་ངང་ལ་སྟོང་གསལ་འཛིན་པ་མེད་པར་མཉམ་
པར་འཇོག་ཏུ་བཅུག་ནས། སེམས་ཉིད་ནམ་མཁའ་ལྟ་བུར་ངོ་སྤྱད་པ་ནི། རང་བྱུང་
ཡེ་ཤེས་ཀྱི་གནས་ལུགས་ཀ་དག་ལྷུན་གྲུབ་ཀྱི་རང་བཞིན་རྫོགས་པ་ཆེན་པོའི་ཚིག་་
དབང་རིན་པོ་ཆེའོ། །དེ་ཡང་དང་པོ་རྣམ་རྟོག་དང་། སྒོ་ལྔའི་ཤེས་པ་རང་གྲོལ་དུ་་
ཤེས་པར་བྱ་བའི་ཕྱིར། གྲག་སྟོང་ལ་སོགས་པར་ངོ་སྤྲད་རྗེས་ནམ་མཁའ་ལྟ་བུ་་་
དོན་ལ་ངོ་སྤྲད་པ་གནད་དམ་པའོ། །དབང་རྣམས་ཕྱེ་བའི་དོན་གཅིག་ཏུ་བསྡུས་པ་་་
རྫོགས་སོ། །ཞེས་གསུངས་པ་ཁོ་ནས་ཆོག་གོ །གཉིས་པ། དམ་ཚིག་ལ། རྩ་བ།
ཡན་ལག གསང་བ་རྒྱལ་པོའི་དམ་ཚིག་དང་གསུམ་ལས། དང་པོ་ནི། སྐུའི་དམ་
ཚིག་ཏུ་ལུས་ཀྱི་མི་དགེ་བ་རྣམས་སྲུང་ཞིང་དགེ་བ་ལ་སྦྱོར་བ་དང་། ལུས་ལྷར་
དམིགས་ཤིང་ཁྱད་པར་དུ་བཞུགས་སྟངས་གཟིགས་སྟངས་གསུམ་ལས་མི་གཡོ་་་་
བར་བྱའོ། །གསུང་གི་དམ་ཚིག་ཏུ་ངག་གི་མི་དགེ་བ་རྣམས་སྲུང་ཞིང་དགེ་བ་ལ་སྦྱར་
ཏེ་སྔགས་བཟླ་བ་དང་ཁྱད་པར་དུ་སྨྲ་བ་གཅད་པར་བྱའོ། །ཐུགས་ཀྱི་དམ་ཚིག་ཏུ་་་
སེམས་ཀྱི་མི་དགེ་བ་རྣམས་སྲུང་ཞིང་དགེ་བ་ལ་སྦྱར་ཏེ་ཏིང་ངེ་འཛིན་གྱི་དོན་བསྒོམ་
པ་དང་ཁྱད་པར་དུ་ཅི་ལའང་མི་རྟོག་པར་བྱའོ། །གཉིས་པ་ནི། དཀོན་མཆོག་གསུམ་
ལ་རྟག་ཏུ་མཆོད་བཀུར་བྱ་བ་དང་། རྡོ་རྗེ་སློབ་དཔོན་མི་སྨད་པ། མཆེད་ལ་མི་ཁྲོ་བ།
གསང་བར་འོས་པ་དང་གསང་བར་གཉེར་དུ་གཏད་པ་ལས་མི་འདའ་བ་དང་།
སེམས་ཅན་རྣམས་ལ་འཚེ་བ་སྤང་ཞིང་བྱམས་པ་སྒོམ་པ། ཕ་མ་ལ་བཀུར་བསྟི་བྱེད་
s
gre?
- 217 -
- 216 -



ཨ
ཉམས་ལེན་དམར་ཁྲིད།
པ་དང་། ལས་རྒྱུ་འབྲས་སྤང་བླང་ལ་བག་ཡངས་མི་བྱའོ། །གསུམ་པ་ནི། འཁྲུལ་་་་
སྣང་རྨི་ལམ་འདྲ་བའི་སྣོད་བཅུད་ཕྱི་ནང་གི་ཆོས་ཐམས་ཅད་གཞི་མེད་པར་རྟོགས་་་་
པའི་ངང་ལས་མི་འདའ་བ་དང་། ཚོགས་དྲུག་ཡུལ་དང་དབང་པོས་བསྡུས་པ་ལ་བླང་
དོར་འཛིན་ཞེན་མེད་པར་ཆོས་ཉིད་བྱ་བ་དང་བྲལ་བའི་ངང་དུ་མཉམ་པར་བཞག་པ་
ལས་མི་འདའ་བ་དང་། རང་བྱུང་གི་ཡེ་ཤེས་འོད་གསལ་གྱི་སྣང་བ་དང་བཅས་ལྷུན་
གྱིས་གྲུབ་པར་རྟོགས་པའི་ངང་དང་མི་འབྲལ་བ་དང་། ཆོས་སོ་ཅོག་རིག་པའི་ཡེ་་་
ཤེས་གཅིག་པུའི་ངང་ལས་བྱུང་། ངང་ལ་གནས། ངང་དུ་གྲོལ་བ་ལས་གཞན་མེད་་་
པར་ཐག་གཅོད་པའོ། །སྨིན་བྱེད་ཀྱི་ཐབས་བསྟན་པའི་སྐབས་ཏེ་དང་པོའོ།། །། ༈
གཉིས་པ་གྲོལ་བྱེད་ཀྱི་གདམས་པ་ལ། སྔོན་འགྲོ་དང་། དངོས་གཞི་གཉིས་ལས་
དང་པོ་ནི། ཐུན་མོང་གི་སྔོན་འགྲོ་ལ་ཉན་རང་དང་ཐུན་མོང་བློ་ལྡོག་རྣམ་བཞི། བྱང་
སེམས་དང་ཐུན་མོང་སྐྱབས་འགྲོ་སེམས་བསྐྱེད་སྔགས་གཞན་དང་ཐུན་མོང་བསྐྱེད་་
རྫོགས་ཟབ་མོ་ཉམས་སུ་བླངས་ནས་རང་རྒྱུད་སྦྱོང་བར་བྱེད་པ་སྟེ། རྒྱས་པར་
སེམས་ཉིད་ངལ་གསོའི་གཞུང་ལས་བཤད་པ་ལྟར་ཉམས་སུ་བླང་པར་བྱའོ། །ཐུན་
མིན་གྱི་སྔོན་འགྲོ་ནི་ཁྲེགས་ཆོད་དང་ཐོད་རྒལ་གང་ཉམས་སུ་ལེན་ཡང་སྔོན་འགྲོའི་
ཉམས་ལེན་རིག་འཛིན་དགའ་རབ་རྡོ་རྗེའི་ཕྱག་ཏུ་བབས་པའི་སངས་རྒྱས་ཀྱི་འདས་
རྗེས་གཉིས་པ་འདི་ཁོ་ནས་མ་ཆོག་པ་མེད་པས་འདི་ཉིད་མཐར་ཆགས་སུ་བཀོད་
ནས་དགྲོལ་བ་ལ། རྒྱ་གར་སྐད་དུ༔ བུད་དྷ་དྷེ་ཀ་ར་མ་དུ་ན་མཿ བོད་སྐད་དུ
སངས་རྒྱས་ཀྱི་འདས་རྗེས་གཉིས་པཿ ཡང་དག་པར་རྫོགས་པའི་སངས་རྒྱས་དབང་
པོའི་སྟོབས་ཀྱིས་རྣམ་པར་གནོན་པ་ཉིད་ལ་ཕྱག་འཚལ་ལོ༔ ངེས་པར་སངས་རྒྱས་་་
ཐོབ་འདོད་ན༔ སྔོན་དུ་འགྲོ་ལ་རྩལ་ཉིད་སྲུང་༔ ལུས་དང་ངག་དང་ཡིད་གསུམ་པོ༔
རུ་ཤན་ལེགས་པར་མ་ཕྱེད་པཿ ཁམས་གསུམ་ཉིད་ལས་མི་བགྲོད་པསཿ སྔོན་དུ་
འགྲོ་བ་དག་ལ་བསླབ སྔོན་འགྲོའི་གནད་ལ་མཁས་གྱུར་ན༔ མཆོག་ཐུན་དགོངས་
པ་ལ་མཁས་འགྱུར༔ ཞེས་མཚན་བསྟན་པ། ཕྱག་འཚལ་བ། དགོས་པ་བསྟན་པ
རྣམས་སོང་ནས་ཉམས་ལེན་དངོས་ནི། དབེན་པའི་གནས་སུ་གཅིག་པུར་འདུག
%gs
ལུས་ཀྱི་སྔོན་འགྲོ་བྱ་བའི་ཕྱིར༔ རིགས་དྲུག་སྤྱོད་པ་སྣ་ཚོགས་སྤྱད༔ དཀོན་མཆོག་་
གསུམ་གྱི་སྤྱོད་པ་བྱ༔ སྐྱིལ་ཀྲུང་མཐིལ་སྤྲད་དྲང་པོར་བསྲང༔ སྤྱི་བོར་ཐལ་མོ་སྦྱར་
བར་བྱ༔ དེ་ལྟར་ལུས་ཀྱིས་སུས་བྱས་པཿ ལུས་དེ་མི་ལྡོག་བར་ཆད་ཞི ཞེན་པ་ལྡོག་
ཅིང་སྒྲིབ་པ་འདག༔ ལུས་དེ་སྤྲུལ་པའི་སྐུར་གྲོལ་ནས༔ སངས་རྒྱས་སྐུ་དང་གཉིས་་་་
སུ་མེད ལྷག་མེད་ཉིད་དུ་འགྱུར་བའོ༔ ཞེས་པ་འདི་ལ་རིག་པའི་སྣ་ཁྲིད་འཁོར་
འདས་རུ་ཤན་གྱི་སྤྱོད་པ་དང་། སེམས་
ས་ཀྱི་སྣ་ཁྲིད་ལུས་ཀྱི་སྔོན་འགྲོ་དང་གཉིས་
ལས༑ དང་པོ། དཔོན་སློབ་ཀུན་དབེན་པར་སོང་ནས་ཚོགས་དང་དགའ་སྟོན་གྱིས་་
བླ་མ་དང་ལྷ་ཚོགས་མཉེས་པར་བྱས་ལ། རིག་པ་སྒྲིབ་གཡོགས་མེད་པ་མཚོན་ཕྱིར་
གཅེར་བུའམ་སྟོད་གཡོགས་ཕུད། ཚོགས་བརྒྱད་གནས་སུ་དག་པ་དང་། བར་ཆད་
ཞི་ཕྱིར་གོ་བགོ་བ་ནི། སློབ་མ་དེ་དག་ལ་བླ་མའི་སྐུ་སྔོ་ནག་རབ་ཏུ་འཇིགས་ཤིང་སྐྲ་
བརྫེས་པ། མཆེ་བ་གཙིགས་ཤིང་ལྗགས་འདྲིལ་བའི་སྤྱི་བོར་ལཾ་སེར་པོ། དཔྲལ་་་་་
བར་ཨེ་མཐིང་ག ལྐོག་མར་སུ་སེར་པོ། མགྲིན་པར་ཁཾ་དུད་ཁ། ནུ་མ་གཉིས་ལ་ཧ་
དཀར་པོ། ལྟེ་བར་རཾ་དམར་པོ། རྐང་མཐིལ་གཉིས་སུ་ཡཾ་ལྗང་གུ་རེ་བསམ་དུ་
བཅུག་ལ། བླ་མའི་ཐུགས་ཀ་ནས་ཧཱུྃ་སྔོན་པོ་འཕྲོས་པས་སློབ་མའི་སྙིང་དུ་སོང་བས་
ཧཱུྃ་དུ་གྱུར་བར་བསྒོམ་ཞིང་། བླ་མས་ཧ་ཧ་ཞེས་ངར་བསྐྱེད་ལ་ལན་གསུམ་བརྗོད།
སློབ་མ་རྣམས་ཀྱིས་གཏོར་མ་རེ་ཁྱེར་ནས་སོང་སྟེ་བརྟུལ་ཞུགས་ཀྱི་སྤྱོད་པ་ལ་ཀོ་་་་
ལོང་མི་སྡོམ་པའི་ཆེད་དུ་གཞི་བདག་ལ་གཏོར་མ་ཕུལ་བཀའ་བསྒོའོ། །དེ་ནས་་་་་་
གཅེར་བུ་བྱས་ལ་རྒྱུག་པ་དང་། མཆོང་བ་དང་། འཁྲབ་པ་དང༌། གོག་ནས་འགྲོ་བ།
སྤྱིའུ་ཚུགས་དང་། རྒྱབ་འགྲོས། གར་བསྒྱུར་བ། གཅིག་པ། ཡན་ལག་སྤྲུག་པ།
མགོ་བོ་བསྒྲིལ་བ། ཨམ་གཙིགས་དང་། མཆེ་བ་གཉེར་བ། རྐང་ལག་ཡ་རེ
བཙུགས་ནས་འགྲོ་བ་དང་། འབུ་སྲིན་གྱི་ནུར་འགྲོས་དང་། སྟག་མོའི་མཆོང་སྟངས་
ལ་སོགས་པ་ལུས་ཀྱི་སྤྱོད་པ་དྲན་རྒུ་ཞིག་བྱས་མཐར་ཕྱག་འཚལ་བ། སྐོར་བ། ལྷའི་
ལྟ་སྟངས་དང་བཞུགས་ཚུལ་ཕྱག་རྒྱ་རྣམས་ཀྱིས་འཕྲོ་བཅད། དེ་ལྟར་བྱས་པས་་་་
ལུས་རུ་ཤན་ཕྱེད་པའི་ཉམས་རྟགས་ལ་ལུས་ལ་ཆགས་ཞེན་མེད་པ་དང་། ལུས་མེད་
• 218 -
- 219 -



：
'' ་
སྙམ་པ། ཚ་གྲང་། བཀྲེས་སྐོམ། ངལ་དུབ་མེད་པ་དང་། ནམ་མཁར་འགྲོ་བར་སྙམ་
པ་དང་། ལུས་ལ་བདེ་དྲོད་སོགས་འབྱུང་ངོ༌། །དེ་ལྟར་མ་བྱུང་གི་བར་དུ་ཡང་ཡང་་་་
བསྐྱར་རོ། །གཉིས་པ་ནི། རྐང་མཐིལ་གཉིས་སྤྱད་དེ་རྟིང་པ་གསང་བར་གཏད་ལུས་
ཀྱི་ཆ་བསྲིངས་ནས་ལག་གཉིས་མགོ་ལ་མ་རེག་པར་སྤྱི་བོར་ཐལ་མོ་སྦྱར་ཞིང་། རྡོ་
རྗེ་སྔོན་པོ་མེ་འབར་བ་གཅིག་ཏུ་བསྒོམ་པ་ལ་འབད་པས། དང་པོ་ལུས་རབ་ཏུ་་་་
ཞིང་ཤ་འཕར་བ་ལུས་ཀྱིས་ཚུགས་མི་ཐུབ་པ་ལས། ཕྱིས་བདེ་ཤིག་ཤིག་ལ་གང་དུ་་
བསྒྱུར་བཏུབ་ཅིང་དྲོད་སྐྱེའོ། །དགོས་པ་ལུས་ཀྱི་མངོན་ཞེན་ལྡོག་པ་དང་། བར་ཆད་
ཞི༑ སྒྲིབ་བ་འདག མངལ་གྱི་གྲོང་ཁྱེར་དུ་མི་འཇུག་ཅིང་སྤྲུལ་བའི་སྐུར་གྲོལ་སངས་
རྒྱས་ཀྱི་སྐུ་རྡོ་རྗེ་དང་གཉིས་སུ་མེད་པར་འགྱུར་བའོ། །ངག་གི་སྔོན་འགྲོ་བྱ་བའི་་
ཕྱིར༔ རིགས་དྲུག་སྒྲ་སྐད་སྣ་ཚོགས་བརྗོད༔ ཞི་ཁྲོའི་སྒྲ་དང་འབྱུང་བའི་སྒྲ༔ རྣམ་པ་
སྣ་ཚོགས་ཉིད་ལ་སྦྱང་ རྒྱས་གདབ་གནད་ལ་ཞག་གསུམ་བྱ རྩལ་སྦྱང་མཉེན་
བཙལ་ལམ་དུ་གཞུག དེ་ལྟར་ངག་གིས་སུས་བྱས་པཿ ཞེན་ལོག་ངག་གི་སྒྲིབ་པ་
དག མི་ལྡོག་གཉིས་མེད་ལོངས་སྐུར་གྲོལ༔ ཞེས་པ་འདི་ལ་རུ་ཤན་དང་། སྐུ་
གསུམ་གྱི་སྣ་ཁྲིད་པ་འབྱུང་བཞིའི་རྣལ་འབྱོར་དང་། ངག་གི་སྔོན་འགྲོ་དང་གསུམ་་་
ལས༑ དང་པོ་ནི། རང་གི་སྒྲ་སྐད་ཐམས་ཅད་བླ་མའི་གསུང་དུ་བསམས་ལ། ལྷའི་་
སྐད་སྙན་པའི་གླུ་དང་སིལ་སྙན་ལྟ་བུ་དང་། ཀླུའི་སྐད་པི་ཝང་ལྟ་བུ་དང་། བུམ་ལྡིར་
ལྟ་བུ་དང་། གནོད་སྦྱིན་གྱི་སྐད་བྲག་རི་ཉིལ་བ་ལྟ་བུ་དང་། མིའམ་ཅིའི་སྐད་རྒྱུད་
མངས་དང་སྤྲིན་གྱི་ང་རོ་ལྟ་བུ་དང༌། སྲིན་པོའི་སྐད་ར་ལ་ར་ལ་རི་ལི་རི་ལི་ལ་་་་་་་
སོགས་པ་སེར་སྤྲིན་གྱི་འབྲུག་སྒྲ་ལྟ་བུ་དང་། ལྷ་མིན་གྱི་སྐད་ཞི་བའི་འབྲུག་སྒྲ་ལྟ་བུ་
དང་༑ དམྱལ་བའི་སྐད་སྡུག་བསྔལ་གྱི་སྨྲེ་སྔགས་འདོན་པ། ཡི་དྭགས་བཀྲེས་སྐོམ་་
གྱི་འཁུན་སྒྲ་དང་། དུད་འགྲོ་ཁྱི་ངན་གྱི་བཤུག་སྒྲ་དང་། མི་སྐྱེ་རྒ་ན་འཆིའི་རང་སྒྲ་་
དང་༑ གཞན་ཡང་རྟ་གླང་། ར་ལུག བོང་བུ། ལྕེ་སྦྱང་། སྟག་གཟིག དུར་བྱ། ལུག་
པ༑ བྱ་རོག སྐྱ་ཀ ཁྱི། ཝ་སྐད་ལ་སོགས་པ་བརྗོད་པའི་བར་དུ་ཕཊ་མང་པོ་བརྗོད་
ཅིང་ཧ་དང་ཧཱུྃ་དང་ཨོ་ལ་སོགས་པ་ཆོས་སུ་འགྱུར་བའི་སྒྲ་སྐད་དང་། ཆོས་འཆད་
ཉམས་ལེན་དམར་ཁྲིད།
པའི་སྐད་ཀྱིས་མཐའ་བསྡུ་བར་བྱའོ། །དེ་ལྟར་བྱས་པས་སཾ་སྐྲྀ་ཏའི་སྐད་རང་རྡོལ་
བ་དང༌། སྔར་མི་ཤེས་པའི་ཆོས་མང་པོ་རང་རྡོལ་བ་དང༌། དབྱངས་སྙན་པ་སོགས་་
འབྱུང་ཞིང་ངག་སྨྲ་སྙིང་མི་འདོད་པ་དང་། མཆོག་ཏུ་བདེ་བ་དང་བརྗོད་དུ་མེད་པའི་
དོན་ལ་སོགས་པ་འོང་ངོ་། །མ་བྱུང་གི་བར་དུ་བསྐྱར་རོ། །གཉིས་པ་ནི་འབྱུང་བཞིའི་
རང་སྒྲ་རྩོལ་མེད་དུ་གྲག་པ་ཆུ་དྲག་རྦ་རླབས་ཅན་ལྟ་བུ་དང་། རྩོལ་བས་གསར་དུ་
བྱས་པ་རི་རྩེར་ཁང་པ་བུག་པ་མང་པོ་ཅན་བྱས་ཏེ་རླུང་སྒྲ། ལག་བའི་འདུ་བྱེད་་་
སོགས་ཀྱི་སྒྲ། བུད་ཤིང་འབུད་པ་སོགས་མེ་སྒྲ་རྣམས་ལ་དབང་ཤེས་ཐིམ་སོང་བ་་་
ལྟར་གཟིགས་སྟངས་དང་བཞུགས་སྟངས་ཀྱི་གནད་གཅུན་ལ་ཡུན་མཐུད་དེ་གོམས་
པར་བྱའོ། །དགོས་པ་ནི། མངོན་ཤེས་དང་རྫུ་འཕྲུལ་ལ་མངའ་དབང་འབྱོར་ཏེ་སྐུ་
གསུམ་གྱི་ས་འཐོབ་པར་འགྱུར་རོ། །གསུམ་པ་ལ། རྒྱས་གདབ། རྩལ་སྦྱང་། མཉེན་
བཙལ༑ ལམ་དུ་གཞུག་པ་དང་བཞི་ལས། དང་པོ་ལ་གཉིས་ལས། ཕྱི་སྣང་བ་ལ་་་་
རྒྱས་གདབ་པ་ནི། ཧཱུྃ་ཞེས་སྒྲ་ཆེ་ཆུང་རན་པ་དབྱངས་དང་བཅས་བརྗོད་དུས། སྣ་
བུག་གཡས་ནས་ཧཱུྃ་མང་པོ་གཅིག་སྟེང་ལ་གཅིག་ཐོན་ནས་ས་ཕྱོགས་དང་སྣང་བ་་
ཐམས་ཅད་ཧཱུྃ་གིས་མེ་རེ་རེ་ཁེངས་པར་བསམས་ལ། རླུང་དལ་བུས་རྒྱུ་བ་མི་ཚོར་
བར་བྱས་ལ་རིག་པ་ཧཱུྃ་ལ་གཏད་པས་སྣང་བ་ཐམས་ཅད་བན་མ་བུན་དུ་སྣང་བ་དང་
ཧཱུྃ་གིས་གང་སྙམ་དུ་འཆར་ཏེ་དངོས་གཞིའི་དུས་སུ་རིག་པ་ཡུལ་གྱི་དབང་དུ་མི་འགྲོ་
བའི་དགོས་པ་ཡོད་དོ། །ནང་ཕུང་པོ་ལ་རྒྱས་གདབ་པ་ནི། ཕྱིའི་ཧཱུྃ་རྣམས་གཅིག་
རྗེས་གཅིག་མཐུད་དེ་སྣ་བུག་གཡོན་ནས་ཞུགས་ཏེ་ལུས་ཁེངས་པར་བསམས་པས་་
ལྟོ་བ་ཧཱུྃ་གིས་གང་སྙམ་པ་དང་། མི་བདེ་བ་འབྱུང་། དེས་ནི་ཕུང་པོས་རིག་པ་
བཅིངས་བ་ལས་གྲོལ་བའི་དགོས་པ་ཡོད་དོ། །གཉིས་པ་ལ་གཉིས་ལས། ཕྱི་སྣང་་་་
བ་ལ་རྩལ་སྦྱང་བ་ནི། ཧཱུཾ་ངར་དང་ལྡན་པར་བརྗོད་པས་ཧཱུྃ་གིས་སྣང་བའི་དངོས་པོ་་
ཐམས་ཅད་ཕར་ཐལ་ཚུར་ཐལ་དུ་ཕུག་པར་བསམས་པས། སྣང་བ་ཁྲལ་མ་ཁྲོལ་དུ་
སོང་སྙམ་པ་འབྱུང་། དེས་ནི་སྣང་བ་རང་བཞིན་མེད་པར་འབྱུང་པའི་དགོས་པ་ཡོད་
དོ༑ ༑ནང་ཕུང་པོ་ལ་རྩལ་སྦྱང་བ་ནི། ཧཱུྃ་གིས་རང་ལུས་ཐལ་མར་ཕུག་པར་བསམས་
- 220 -
- 221 -



ཉམས་ལེན་དམར་ཁྲིད།
：
ས
!
པས༑ ཤ་འཕར་བ་དང་ལུས་ཁྲལ་ཁྲོལ་དུ་སོང་སྙམ་པ་འབྱུང་། དེས་ནི་ཕུང་པོ་རང་
བཞིན་མེད་པར་འབྱུང་བའི་དགོས་པ་ཡོད་དོ། །གསུམ་པ་ནི། ཧཱུྃ་གཅིག་སྟེང་གཅིག་
མཐུད་ཀྱིས་ཤིང་ལ་སོགས་རིང་པོ་ཞིག་ལ་སྤྲུལ་འཁྲིལ་བ་བཞིན་རྩེ་མོའི་བར་དུ་་
འཁྱུད་པ་ཕྱིར་རིམ་བཞིན་གྲོལ་བ་ལ་སེམས་གཏད། དེ་བཞིན་དུ་ཧཱུཾ་རིང་པོ་རྗོད་
བཞིན་དངོས་པོ་ཐམས་ཅད་ལ་དེ་ལྟར་སྦྱངས་བས་སེམས་གར་གཏད་དུ་ཟིན་སྙམ་་
པ་འབྱུང་ངོ༌། །དེས་ནི་དམིགས་པ་གར་ཡང་བསྒྱུར་བཏུབ་པའི་དགོས་པ་ཡོད་དོ། །
བཞི་པ་ནི། རི་མོ་ཕར་འཁྱོག་ཚུར་འཁྱོག་སྲིན་བུའི་འགྲོས་ལྟ་བུ་རི་ལུང་དཔག་ཏུ་་་
མེད་པའི་ཕ་རོལ་ཏུ་དོད་པ་ལ་ཧཱུཾ་ཞུགས་ཏེ་སོང་བས་འཁྱོག་མཚམས་སུ་ཧཱུྃ་བརྗོད་
ཅིང་མི་མཐོང་བའི་ཡུལ་གླིང་མང་པོ་བརྒལ་ཏེ་ཕྱིར་མི་ལྡོག་པར་སོང་བར་བསམས་
པས་ཤེས་པ་འབོལ་ཤིག་པ་འབྱུང་ངོ༌། །དེས་ནི་རིག་པ་ཚད་ལ་ཕེབས་པའི་དགོས་་་
པ་ཡོད་དོ། །དེ་ལྟར་ངག་གི་སྔོན་འགྲོ་བྱས་པས་ངག་གི་མངོན་ཞེན་ལྡོག བར་ཆད་
ཞི༑ སྡིག་པ་འདག འཁོར་བར་མི་འཇུག ལོངས་སྐུར་གྲོལ་ཏེ་སངས་རྒྱས་ཀྱི་གསུང་
རྡོ་རྗེ་དང་གཉིས་སུ་མེད་པར་འགྱུར་བའོ། །ཡིད་ཀྱི་སྔོན་འགྲོ་བྱ་བའི་ཕྱིརཿ རིགས་
དྲུག་སྡུག་བསྔལ་བློ་ལ་བླང་༔ དེ་ནས་སེམས་ཀྱི་བྱུང་ས་བཙལ མ་རྙེད་ཆོས་ཀྱི་སྐུ་་
དང་སྤྲད༔ དེ་ནས་སེམས་ཀྱི་གནས་ས་བཙལཿ མ་རྙེད་ལོངས་སྤྱོད་སྐུ་དང་སྤྲད༔ དེ་
ནས་སེམས་ཀྱི་འགྲོ་ས་བཙལཿ མ་རྙེད་སྤྲུལ་པའི་སྐུ་དང་སྤྲད༔ དེ་ལྟར་སེམས་ཀྱིས་
སུས་བྱས་པཿ ཞེན་ལོག་བར་ཆད་ཞི་བ་དང༔ སྒྲིབ་དག་ཁམས་གསུམ་ལྡོག་པ་མེད༔
ཆོས་ཀྱི་སྐུར་གྲོལ་གཉིས་མེད་འད༢ ཞེས་གསུངས་པ་འདི་ལ། རུ་ཤན་དང་སྔོན་
འགྲོ་གཉིས་ལས། དང་པོ་ནི། དྲན་བསམ་བླ་མའི་ཐུགས་སུ་ཤེས་བཞིན་འགྲོ་དྲུག་
སོ་སོའི་བདེ་སྡུག་འཁོར་འདས་ཀྱི་རང་བཞིན་ཆོས་དང་ཆོས་མ་ཡིན་པ་དྲན་ཚད་སྤྲོ་་
ཞིང་༔ སེམས་ནམ་མཁའི་དཀྱིལ། རྒྱ་མཚོའི་གཏིང་། བྲག་གི་ནང་། འགྲོ་དྲུག་གི་ས
གནས་སོགས་སུ་འཕང་བ་དང་། དགའ་སྡུག་སྐྱེ་ཤི་བཀྲེས་སྐོམ་སོགས་བློར་བླང་བ་
དང་༑ སྔར་ཕྱིན་མྱོང་བའི་ཡུལ་དང་མ་མྱོང་བའི་ཡུལ་དུ་འགྲོ་བ་དང་། ནམ་མཁའ་་
ས་གཞི་ཐམས་ཅད་དམྱལ་བ་སོགས་འགྲོ་དྲུག་གིས་གང་བ་དང་། ཉན་རང་བྱང་་་་
སེམས་མཆོད་རྟེན་ལྷ་ཁང་སྐྱེད་ཚལ་སོགས་ཀྱིས་གང་བར་མོས་པ་དང་། དགྲ་
གཉེན་གྱིས་གང་བར་བསམས་ལ་ཆགས་སྡང་
པར་བསམས་ལ་ཆགས་སྡང་དུ་མ་སྤྲོ་ཞིང་རྗེས་མེད་དུ་རྩལ་སྦྱང་།
རྗེས་ལ་ཆོས་ཀྱི་ཚིག་དོན་ལ་བློ་བཞག་སྟེ་ལྟ་སྒོམ་སྤྱོད་པ་གསུམ་ལ་བྱང་བར་བྱའོ།།
རྟགས་ནི་སེམས་གསལ་བ་དང་ཡང་བ་དང་འཁྲུལ་རྟོག་འགག་པ་དང་། བདེ་་
གསལ་མི་རྟོག་པའི་ཏིང་ངེ་འཛིན་སྐྱེ་བ་དང་། ཡེ་གྲོལ་ནམ་མཁའ་ལྟ་བུའི་རྟོགས་པ་
ཁོང་ནས་འཆར་རོ། །དེ་ལྟར་མ་བྱུང་གི་བར་དུ་བསྐྱར་རོ། །གཉིས་པ་ནི་སྣང་སྲིད་
སྣོད་བཅུད་ཐམས་ཅད་རྨི་ལམ་གྱི་འཁྲུལ་སྣང་བཞིན་སེམས་ལས་གཞན་དུ་གྲུབ་པ་
ཅུང་ཟད་ཀྱང་མེད་པར་བག་ཆགས་ཀྱི་དབང་གིས་མེད་བཞིན་སྣང་བ་ཡིན་པས་་་་
བ་སེམས་འདི་སྐྱེ་མེད་དུ་ཤེས་དགོས་པས། དང་པོ་བྱུང་ས་ལ་བརྟག་པ་ནི། སེམས་
འདི་འདས་པའི་ཆོས་ལས་འབྱུང་མི་རུང་སྟེ་འགགས་ཟིན་པས་སོ། །ད་ལྟ་བ་ལས་་་་
བྱུང་མི་དགོས་ཏེ་རང་ཉིད་གྲུབ་ཟིན་པའི་ཕྱིར། མ་འོངས་པ་ལས་མི་འབྱུང་སྟེ་མ་
སྐྱེས་པའི་ཕྱིར། སེམས་འདི་ཡོད་པ་ཞིག་ན་སྐྱེ་མི་དགོས་ཏེ་སྐྱེས་ཟིན་པས་སོ། །
མེད་ན་སྐྱེ་བ་འགལ་ཏེ་མེད་པའི་ཕྱིར་རོ། །རྒྱུ་ཡོད་པ་ལས་སྐྱེ་མི་རུང་སྟེ་འཕྲད་པ་
མེད་པའི་ཕྱིར་ཏེ། དུས་སྔ་ཕྱི་ལ་འཕྲད་པ་མི་སྲིད་དེ་འཕྲད་ན་དུས་མཉམ་པར་
འགྱུར་བའོ། །དུས་མཉམ་ལ་འཕྲད་མི་སྲིད་དེ་རྣམ་ཤེས་ལ་ལུས་མེད་པས་འཕྲད་
ཐབས་མེད་ལ། བེམ་པོ་འཕྲད་མི་སྲིད་དེ་རྡུལ་ཕྲན་ཤིན་ཏུ་ཕྲ་བ་ལ་མཚོན་ན་འཕྲད་
མ་འཕྲད་ཀྱི་ཆ་གཉིས་མེད་ན་གཅིག་ཏུ་འགྱུར་བ་ལས་འོས་མེད། ཆ་གཉིས་ཡོད་ན་
འཕྲད་པའི་ཆའང་དེ་ལྟར་དཔྱད་དེ། གཞི་མེད་དུ་མ་གྱུར་བར་དེ་ལྟར་དཔྱད་ན་
འཕྲད་པ་མེད་པའོ། །རྒྱུ་མེད་པར་ཡང་མི་འབྱུང་སྟེ། རྒྱུ་ཡོད་མེད་ཀྱི་དབང་གིས་་
རེས་འགའ་ཡོད་ལ་རེས་འགའ་མེད་པ་ཡིན་ན། རྒྱུ་མེད་ན་དེ་འདྲའི་འཐད་པ་མེད་་་་
ཕྱིར་རྟག་ཏུ་ཡོད་པའམ་མེད་པར་ཐལ་ལོ། །བར་དུ་སེམས་ཀྱི་གནས་ས་བཙལ་བ་་་
ནི༑ སེམས་འདི་ཕྱི་ཡུལ་ལམ་ནང་ལུས་ལ་གནས་པ་གང་ལྟར་ཡང་རགས་པ་རྡུལ་་་
ཕྲན༑ རྡུལ་ཕྲན་ཆ་མེད་དུ་གཏན་ལ་ཕབ། ཆ་མེད་ལ་སྟེང་འོག་ཕྱོགས་བཞིའི་རྡུལ་་་
དྲུག་གིས་དུས་གཅིག་ལ་བསྐོར་ཚེ་རྡུལ་དྲུག་དང་ཉེ་བའི་ཆ་རེ་མེད་ན་རྡུལ་དྲུག་་་་
ཚ@་
gs
-222 -
-223-



ཉམས་ལེན་དམར་ཁྲིད།
ན་་་་
དུན་པ་
གོ་ས་གཅིག་ཏུ་གནས་དགོས་ལ། མཐར་རིའི་རྒྱལ་པོའང་རྡུལ་གཅིག་གི་གོ་
ཤོང་བར་ཐལ་ལ། ཆ་རེ་ཡོད་ན་དེ་ལའང་དེ་བཞིན་དཔྱད་པས་གཞི་མེད་དུ་འགྱུར་་་་
ཕྱིར་གནས་པའི་ཡུལ་མི་རྙེད་དོ། །ཐ་མ་འགྲོ་ས་བཙལ་བ་ནི། སེམས་དེ་ཡོད་པ་
ཞིག་ན་འགྲོ་བ་སྲིད་དུ་ཆུག་ཀྱང་། དབྱིབས་དང་ཁ་དོག་འདུག་གམ། སྒྲ་དང་དྲི་རོ་
འདུག་གམ་དཔྱད་ཚེ་མི་རྙེད་ལ། གསལ་རིག་ཙམ་དུ་འདུག་གམ་སྙམ་ན་རགས་པ་
སྐད་ཅིག་གི་བདག་ཉིད་ཡིན་པས་མི་འགྲུབ་ལ། སྐད་ཅིག་ཕྲ་བ་དེའི་ཡུན་ལའང་ཉི་
གྲིབ་ཀྱང་མི་སྡོད་པས་ཅུང་ཟད་ནུར་དགོས། ཉི་གྲིབ་ཀྱི་ཆ་ཤིན་ཏུ་ཕྲ་བ་དེ་བཅད་་་
པའི་ཡུན་ལ་སྐྱེས་བུ་སྟོབས་ལྡན་གྱིས་མདའ་འཕངས་ན་རྡུལ་ཕྲ་བ་དུ་མ་གཅོད་
དགོས་༑ རྡུལ་དེ་རྣམས་ཀྱང་རིམ་གྱིས་གཅོད་དགོས་ཕྱིར་དུས་ཀྱི་ཚད་རེ་ཡོད་པས་་་
གཞི་མེད་དུ་མ་གྱུར་བར་ཆ་དབྱེར་རུང་བས་ན་འགྲོ་བ་པོ་སེམས་མི་འགྲུབ་པས་སོ།།
དེ་བཞིན་སོང་ཟིན་པར་མི་འགྲོ་སྟེ་མི་དགོས་པས་སོ། །མ་སོང་བར་མི་འགྲོ་སྟེ་འགྲོ་
བར་འགལ་བས་སོ། །སྐད་ཅིག་གིས་གཞལ་ན་སོང་ཟིན་མ་ཟིན་ལས་གཞན་མེད་་་
དོ༑ ༑སེམས་འགགས་པའང་མི་སྲིད་དེ་ཡོད་པ་འགགས་པ་མ་ཡིན་ཏེ་ཡོད་པའི་ཕྱིར།
མེད་པ་འགག་ཏུ་མེད་དེ་མེད་པའི་ཕྱིར། དེ་ལྟར་སེམས་ཀྱི་སྔོན་འགྲོ་བྱས་པས་་་་
སེམས་ཉིད་སྐུ་གསུམ་དུ་ངོ་འཕྲོད་པ་དང་། སེམས་ཀྱི་མངོན་ཞེན་ལྡོག བར་ཆད་ཞི་
སྡིག་པ་འདག སེམས་འཁོར་བར་མི་འཇུག་ཅིང་ཆོས་སྐུར་གྲོལ་བ་དང་། ཐུགས་རྡོ་
རྗེ་དང་གཉིས་སུ་མེད་པར་འགྱུར་བའི་དགོས་པ་ཡོད་དོ། །དེ་ནས་ལུས་ངག་ཡིད་
གསུམ་པོ༔ རྣལ་དུ་འབེབས་ལ་མཁས་པར་བྱ༔ དེས་ནི་གསུམ་པོ་སོར་ཆུད་ནས
ཉམས་ལེན་ཉིད་ལ་བརྩོན་པར་འགྱུརཿ ཞེས་གསུངས་པས་རྣལ་དུ་དབབ་པ་ནི།
ཉིན་མོ་རུ་ཤན་གྱི་སྤྱོད་པ་བྱས་ནས། མཚན་མོའམ། ཕྱི་ནང་ལྟ་བུ་ལ་ལུས་སེམས་
ཁོང་ཀློད་ལ། སེངྒེའི་ཉལ་སྟབས་ཀྱིས་ལུས་མི་གཡོ། ངག་མི་བརྗོད། སེམས་མི་
རྟོག་པར་བཞག་པ་ཐང་ཆད་པ་ལས་ངལ་གསོ་བ་ལྟ་བུའི་བདེ་བ་འབྱུང་ངོ་། །ལུས་་་་
རྣལ་དུ་ཕབ་པས་བྱང་ཆུབ་ཀྱི་སེམས་རྒྱས། ངག་རྣལ་དུ་ཕབ་པས་བརྗོད་དུ་མེད་
པའི་དོན་རྒྱུད་ལ་སྐྱེས། སེམས་རྣལ་དུ་ཕབ་པས་རིག་པ་གཤིས་ཐོག་ཏུ་གནས།
མཐར་ཐུག་སྒོ་གསུམ་སྐུ་གསུམ་ལ་རེག་པའི་དགོས་པ་ཡོད་དོ། །དེ་ལྟར་སྔོན་འགྲོ་
རྫོགས་བྱས་ནསཿ དེ་དག་བློ་ཡིས་བོར་ནས་ཀྱང་༔ མངོན་སུམ་གནད་ལ་དབབ་་་་
པའི་ཕྱིརཿ ལུས་ངག་ཡིད་གསུམ་བྱ་བ་སྤང་༔ ཞེས་ཐོག་མར་སྒོ་གསུམ་གྱི་སྤྱོད་
མི་དགེ་བ་དང་ལུང་མ་བསྟན་ཆ་དང་བཅས་པ་སྤང་། དེ་ལ་བརྟན་པ་ཐོབ་ནས་བར་
དུ་ཕྱག་སྐོར་ཁ་ཏོན་མི་རྟག་པ་སྒོམ་པ་སོགས་ཐུན་མོང་གི་དགེ་སྦྱོར་སྤང་། དེ་ལ་་་་་
པ་ཐོབ་ནས་མཐར་ཕྱག་རྒྱ་གར་དང་། སྔགས་ཀྱི་བཟླས་བརྗོད། བསྐྱེད་་
རྫོགས་སྒོམ་པ་སོགས་ཐུན་མིན་གྱི་དགེ་སྦྱོར་གྱི་སྤྲོས་པ་རྣམས་ཀྱང་དོར་ནས་དངོས་
གཞིའི་ལམ་ཉམས་སུ་བླང་བར་བྱའོ། །མཇུག་བྱང་ནི། འདི་ནི་དུར་ཁྲོད་ཆེན་པོ་མེ་་
རི་འབར་བའི་ཤར་ཕྱོགས་ཌཱཀྐི་མ་སྣ་ཚོགས་འདུ་བའི་དབུས་སུ། ཡང་དག་པར་
རྫོགས་པའི་སངས་རྒྱས་ཡོངས་སུ་མྱ་ངན་ལས་འདའ་བའི་ཚུལ་བསྟན་པའི་ཚེ་
དགའ་རབ་རྡོ་རྗེ་ས་ལ་འགྱེལ་ཏེ་གདུང་བའི་སྨྲེ་སྔགས་ཕྱུང་བ། ཀྱེ་མ་ཀྱེ་ཧུད་ཀྱེ་མ་
ཀློང་༔ སྟོན་པ་སྒྲོན་མེའི་འོད་ནུབ་འཇིག་རྟེན་མུན་པ་གང་གིས་སེལཿ ཞེས་་་་་
བརྗོད་དེ་བརྒྱལ་སངས་པ་དང་༔ མདུན་གྱི་ནམ་མཁར་འོད་ཕུང་གི་དཀྱིལ་དུ། ཕྱག་
གཡས་པའི་གྲུ་མོ་མན་ཆད་ཕྱུང་ནསབཻཌཱུརྱ་ཞུན་མ་ཉིད་ལ་རིན་ཆེན་སྣ་ལྔའི་ཡི་གེ་
རང་བྱུང་དུ་བཀོད་པ། རིན་པོ་ཆེ་ཤེལ་གྱི་ཟ་མ་ཏོག་དང་བཅས་པ་བབས་པ། བྱིན་་་
རླབས་ཆེན་པོ་མཆོག་གི་ཡི་གེ སངས་རྒྱས་
ས་རྒྱས་ཀྱི་ཞལ་ཆེམས་གཉིས་པཿ སྤྲུལ་བ་པོ་་་
དགའ་རབ་རྡོ་རྗེ་རྗེས་སུ་བཟུང་བའི་དོན་དུ་སྣང་བར་བྱས་པ་མྱ་ངན་ལས་འདས་པ་
ཐམས་ཅད་ཀྱི་སྣ་ཁྲིད་དང་འདྲ་བ༔ བསྟན་
སྟན་པ་ཐམས་ཅད་ཀྱི་བཅུད་བསྡུས་ཤིང་་་་
གཅིག་པུར་བསྟན་པའོ༔ ས་མ་ཡཱ༔ ཞེས་སོ། །སྔོན་འགྲོའི་རིམ་པ་བསྟན་པའི་
སྐབས་ཏེ་གཉིས་པའོ། །གཉིས་པ་དངོས་གཞི་ལ་ཀ་དག་ཁྲེགས་ཆོད་ཀྱི་ལྟ་བའི་
ཉམས་ལེན་དང་ལྷུན་གྲུབ་ཐོད་རྒལ་གྱི་སྒོམ་རིམ་གཉིས་ལས། དང་པོ་ནི། ཁྲེགས་་
ཆོད་ཀྱི་གཞི་ལམ་འབྲས་བུའི་དོན་བརྗོད་བྱར་བྱེད་པའི་རྒྱུད་ལུང་མན་ངག་མཐའ་
དག་གི་ཟབ་གནད་ཚང་ལ་ནོར་བ་མེད་པ། གསལ་ལ་ཉུང་ངུས་བཀྲལ་བ་ཁྲེགས་
ཆོད་གནད་ཀྱི་གདམས་པ་འདི་ཉིད་དགྲོལ་བར་བྱ་སྟེ། འཇམ་དཔལ་ཡེ་ཤེས
་
- 224
• 225 -



ས
ཉམས་ལེན་དམར་ཁྲིད།
སེམས་དཔར་འདུད། ཁྲེགས་ཆོད་གནད་ཀྱི་གདམས་པ་བཤད། །ཅེས་ཕྱག་འཚལ་
བ་དང་རྩོམ་པར་དམ་བཅའ་བས་མདུན་བསུས་ཏེ་ཉམས་ལེན་དངོས་ནི། ཤེས་་་་
མ་བཅོས་རང་སར་བཞག །དེ་ཡི་གཤིས་ལ་བབས་ཀྱིས་བལྟ། །འདི་ཡིན་དེ་མིན་་་་
དམིགས་གཏད་ཀྱི། །རྣམ་པ་གང་ཡང་མེད་པ་ལ། །བརྗོད་བྲལ་དེ་ཉིད་མྱོང་བ་ཡི།།
རང་གདངས་འགག་པ་མེད་པ་འདི། །རྣལ་མ་གཤིས་ཀྱི་བབས་ཡིན་པས། །བསམ་
གྱིས་མི་ཁྱབ་ཆོས་ཉིད་དོན། །རང་བཞིན་འོད་གསལ་ལྷག་མཐོང་སྟེ། །ལྟ་བ་རི་བོ་་
ཅོག་གཞག་ཡིན། །ཞེས་རང་གི་སེམས་འདི་ཡུལ་གང་ལའང་མི་འཕྲོ་བར་རང་
བབས་སུ་བཞག་དུས་འགྱུ་འཕྲོ་གང་ཡང་མེད་ལ་གནས་ལུགས་ལ་ངེས་པ་མ་སྐྱེས་་་་
པའི་མུན་འཐོམ་མེ་བ་ནི་ཀུན་གཞི་ཞེས་བྱ་ལ། དེ་ལྟར་མི་བསམ་པར་འདུག་པ་
དང་༑ དེ་འདྲའི་དོན་ཤེས་མཁན་ལ་རང་བབས་སུ་བལྟས་ཚེ། འགྱུ་དྲན་གྱི་རྣམ་རྟོག་
གང་ཡང་མེད་ནས་མ་གྲུབ་པ་བར་སྣང་སྟོང་པའི་དབྱིངས་ལྟ་བུ་མངོན་དུ་ཤར་བ་་་
ངོ་བོ་སྟོང་པའི་ལྟ་བ་ཞེས་བྱ། མྱང་བྱ་མྱོང་བྱེད་གཉིས་མེད་ཀྱང་རང་གི་གནས་་་
ལུགས་ལ་ཁོ་ཐག་ཆོད་ནས་ཉིན་པར་མིག་ལྡན་གྱིས་གཟུགས་མཐོང་བ་ལྟར་འདི་
ལས་གཞན་ཅི་ཡང་མི་འདུག་སྙམ་པ་བྱུང་བ་རང་བཞིན་འོད་གསལ་གྱི་ལྟ་བ་ཞེས་་་་
བྱ་༑ དེ་ལྟར་སྟོང་གསལ་དབྱེར་མེད་པའི་བདག་ཉིད་ཅན་དེ་ལས་གཞན་པའི་སེམས་
ཞེས་བྱ་བ་རྡུལ་ཙམ་ཡང་མི་དམིགས་ཤིང་གསར་དུ་ལམ་གོམས་པའི་སྟོབས་ཀྱིས་་་་
དེ་ལྟར་གྱུར་པ་མིན་པར་གདོད་ནས་དེ་ལྟར་གནས་པ་སེམས་ཅན་གྱི་སེམས་དང་་་་་
སངས་རྒྱས་ཀྱི་ཡེ་ཤེས་ལ་བཟང་ངན་མེད་པར་རྟོགས་པ་འདི་ཐུགས་རྗེ་ཀུན་ཁྱབ་ཀྱི་
ལྟ་བ་ཞེས་བྱ་སྟེ། སྐུ་གསུམ་དབྱེར་མེད་ཀྱི་རང་བཞིན་དེ་ལ་དཔྱད་པས་གོ་བ་ཙམ་
མིན་པར་ཉམས་མྱོང་གི་སྟོབས་ཀྱིས་ངེས་པ་གཏིང་ཚུགས་སྐྱེ་བ་ནི་ཆོས་སྐུའི་གནས་
ལུགས་ངོ་འཕྲོད་པ་ཞེས་བྱའོ། །ཡང་ན་སེམས་འགྱུ་ཐོག་ནས་ངོ་སྤྲད་ན། རྣམ་རྟོག་
རང་ག་བ་ཡུལ་ཐོག་ཏུ་ཤོར་བ་ནི་སེམས་ཞེས་བྱ། དེ་ལྟར་འགྱུ་བཞིན་པའི་རྣམ་རྟོག་
དེའི་གཤིས་ལ་ཅེར་གྱིས་བལྟས་ཚེ་ཡེ་སྟོང་རྩ་བ་དང་བྲལ་བའི་རང་ཚུགས་མ་ཤོར་
བཞིན་དུ་གསལ་ཆ་ཅིར་ཡང་འཆར་དུ་རུང་བ་མེ་ལོང་དྭངས་པའི་ངོས་སུ་ཤར་བའི་
སྤྱི@g
གཟུགས་བརྙན་བཞིན་ཡོད་མེད་ཡིན་མིན་གྱི་མཐའ་ཐམས་ཅད་དང་བྲལ་བ་བསམ་
བརྗོད་ཀྱི་ཡུལ་ལས་འདས་པའི་རང་བཞིན་རྗེན་པར་མཐོང་བ་ནི་རིག་པ་རང་བྱུང་་་་
གི་ཡེ་ཤེས་ངོ་འཕྲོད་པ་ཞེས་བྱའོ། །དེ་ཡི་བབས་ལ་གནས་བཞིན་དུ། །བསྒོམ་དུ་་་
མེད་ལ་ཡེངས་པ་མེད། །དགག་སྒྲུབ་རྟོག་དཔྱོད་མི་གཞུག་པར། །རྣལ་མ་རང་
བབས་ལྷུག་པར་བཞག །བྱ་རྩོལ་འཆིང་བས་མ་བསླད་པའི། །ཆོས་ཉིད་བབས་ཀྱི་
བསམ་གཏན་ཏེ། །རྣལ་འབྱོར་ནམ་མཁའི་རྒྱལ་པོར་གནས། །སྒོམ་པ་རྒྱ་མཚོ་ཅོག་
གཞག་ཡིན། །ཞེས་དེ་ལྟར་ངོ་འཕྲོད་པའི་ལྟ་བའི་ངང་དུ་བཞག་དུས་གསལ་རིག་་་་
ཙམ་སྒོམ་པའི་གདེང་དུ་བྱས་ནས་གསལ་ལོ་སྙམ་པའི་ངང་དུ་འཇོག་པ་དང་། སྟོང་
རྐྱང་ཙམ་ལ་བསྒོམ་བྱར་རློམ་ནས་སེམས་སྟོང་སོང་བ་ལྟ་བུ་ལ་སེམས་འཛིན་
གཉིས་ཀ་གཟུང་འཛིན་ལས་མ་འདས་པས་ན་བསྒོམ་བྱ་མིན་ལ། སེམས་ཅིའང་མི་་
བསམ་པར་ཀུན་གཞིའི་ངང་དུ་སྡོད་པ་དང་། ཚོགས་དྲུག་ཡུལ་གྱི་སྣང་བ་བཀྲ་ལམ་
མེར་ཤར་ཡང་རྒྱ་མཚོ་ལ་གཟའ་སྐར་ཤར་བ་བཞིན་རྣམ་རྟོག་ཡུལ་ཐོག་ཏུ་མ་འཕྲོས་
པ་ལྟར་སྣང་ཡང་ཆོས་ཉིད་ལ་ངེས་པ་མེད་པ་ཀུན་གཞིའི་རྣམ་ཤེས་ཡིད་རྟོག་མེད་ཀྱི་
ངང་དུ་གནས་པ་དང་། རྣམ་རྟོག་གང་ཤར་རྒྱ་འབྱམས་སུ་གཏོང་བ་གསུམ་ནི་རིམ་་་
བཞིན་གཟུགས་མེད་གཟུགས་ཁམས་འདོད་པར་སྐྱེ་བའི་རྒྱུ་ཡིན་པས་སྤང་དགོས།
འདི་ནི་དུས་གསུམ་གྱི་རྟོག་ཚོགས་ཐམས་ཅད་དང་བྲལ་བའི་ངང་དུ་རང་བབས་སུ་་་
བཞག་སྟེ་རང་གཤིས་ལ་ལྷོད་ཀྱིས་བལྟས་ཚེ་གཟུང་འཛིན་གྱི་རྟེན་ཕུར་ཕྱུང་སྟེ་
གསལ་སྟོང་མཐའ་དབུས་དང་བྲལ་བའི་རང་ངོ་རྗེན་ལ་བུད་ནས་འཛིན་ཞེན་ཉམས་
ཀྱི་ཤུན་པ་དང་བྲལ་བས་སྒོམ་དུ་མེད་ལ། རིག་སྟོང་ནམ་མཁའ་ལྟ་བུའི་ངང་ལས་
ཡེངས་པ་མེད་པར་རྒྱུན་སྐྱོང་བར་བྱེད་པ་སྟེ། མདོར་ན་སེམས་ཀྱི་ངོ་བོ་སྐྱོང་བ་རང་
བབས་ཡེ་གནས་ཀྱི་བསམ་གཏན་དང༌། སེམས་ཀྱི་ཆོས་ཉིད་སྐྱོང་བ་རང་ངོ་རང་་་་
གསལ་དུ་ཤེས་པ་རང་བཞིན་འོད་གསལ་གྱི་ལྷག་མཐོང་གཉིས་དབྱེར་མེད་པ་ཕྱག་
ཆེན་དང་དབུ་མའི་དགོངས་དོན་མཐར་ཐུག་གཅིག་འདྲེས་སུ་གྱུར་པའི་དོན་ལ་
མཉམ་པར་འཇོག་པའོ། །དེ་ལྟར་བཞག་ཚེ་ནང་དུ་ནི། །སྣ་ཚོགས་རྣམ་རྟོག་རྒྱུ་་་་་
jc@g
- 226 -
- 227-



ཉམས་ལེན་དམར་ཁྲིད།
དང་༑ ༑ཕྱི་རོལ་སྣང་བ་ཅི་ཤར་ཡང་། །དགག་སྒྲུབ་མེད་པར་རང་སར་བོར། །
གཤིས་ཀྱི་རང་བབས་མ་བརྗེད་ན། །གང་ཤར་ཕན་གནོད་བྲལ་བར་སྣང་། །བཟང་
ངན་བླང་དོར་རྩིས་གདབ་མེད། །སྤྱོད་པ་སྣང་བ་ཅོག་གཞག་ཡིན། །ཞེས་པ་ལྟར་་་་
གོམས་པ་ན། ཐག་རིང་པོར་འགྲོ་ཚེ་བདེ་གཟར་གྱི་གནས་སྣ་ཚོགས་མཐོང་བ་ལྟར།
ཆགས་སྡང་སོགས་ཉོན་མོངས་ཀྱི་རྟོག་ཚོགས་ཇེ་རགས་སུ་སོང་སྙམ་པ་དང་རྣམ་
རྟོག་རགས་པ་དང་འོག་འགྱུ་ཕྲ་བ་སྔར་ལས་ལྷག་པར་འཚུབས་པ་ལྟ་བུ་བྱུང་བ་ནི།
ཆུ་དལ་བར་འགྲོ་བའི་འོག་གི་རྡོ་སོགས་ལྷག་པར་མངོན་པ་བཞིན་དེ་སྔོན་རྣམ་རྟོག་
ཁ་ཡན་དུ་བཏང་བས་འཕྲོ་བ་མ་མངོན་ལ། དེ་དུས་གནས་པའི་མགོ་ཟིན་པའི་སྔ་
ལྟས་ལྷག་པར་མངོན་པ་ཡིན་ཕྱིར་ཡི་ཆད་མི་བྱ་ཞིང་། རྣམ་རྟོག་དྲག་ཏུ་འཛིན་ཆེ་ན་
སྙིང་རླུང་སོགས་ལྡང་སྲིད་པས། རྟ་རྒོད་ཐབས་ཀྱིས་འཛིན་པ་ལྟར་འཇམ་དལ་གྱི་
ཐབས་ལ་བརྟེན་ནས་འཇོག་པ་དང་། དེས་ཀྱང་སྡོད་ཐབས་མ་བྱུང་ན་བློ་སྦྱོང་དང་
བསྐྱེད་རྫོགས་སོགས་ཀྱི་དོན་ལ་བློ་མངགས་ནས་ག་ཆད་དུ་གྱུར་དུས་སླར་མཉམ་་
པར་གཞག ཁྱད་པར་འཁོར་འདས་རུ་ཤན་གྱི་སྤྱོད་པ་ནི། གེགས་སེལ་བོགས་་
འདོན་གྱི་མན་ངག་ཐུན་མིན་ཡིན་ཕྱིར་སྐབས་སྐབས་སུ་གོམས། གཞན་གྱིས་བསྟོད་
སྨད་དང་སྦྱིན་འཕྲོག་སོགས་དངོས་སུ་བྱེད་པའམ་ཉམས་ཀྱི་དབང་ལས་དེ་ལྟ་
ཤར་ཚེ་བདེན་མེད་རྟོགས་པས་རྒྱས་གདབ། ཁྱད་པར་རིག་པའི་རྣོ་ངར་བསྐྱེད་རྩལ་
སྦྱང་༑ སེམས་བྱིང་འཐུམས་སུ་གྱུར་ཚེ་ལྟ་སྟངས་གཟེངས་བསྟོད་ནམ་མཁའ་རྒྱ་ཆེ་
བའི་ཕྱོགས་སུ་གོམས་པས་སེལ། སེམས་ཡུལ་དུ་ཧ་ཅང་འཕྲོ་བ་བྱུང་ན་རང་ངོ་དེ་ལ་
བལྟས་པས་ཞི་རུ་གཞུག དེས་ཀྱང་མ་ཞི་ན་རྣམ་རྟོག་དེ་ཉིད་ལྷག་པར་འཕྲོར་བཅུག་
སྟེ་ཟང་ཐལ་དུ་རྩལ་སྦྱང་། ཁམས་འདུས་པས་ཡིད་མི་བདེ་བ་སོགས་སྐྱེས་ཚེ་ཁ་
ནས་ཧ་སྒྲ་དྲག་པོ་བཏོན་ནས་དབུགས་ཀྱི་འཕྲོ་མི་ལྷག་པར་ཕྱིར་འཕངས། རང་
སེམས་ནམ་མཁའ་དང་བསྲེས་ཏེ་བཞག་པས་སེལ། བདེ་གསལ་མི་རྟོག་པའི་
ཉམས་ངོ་མཚར་བ་ཇི་ལྟར་བྱུང་ཡང་བཟང་ཞེན་དང་བདེན་ཞེན་སྤངས་ནས་རིག་་
པའི་རང་ས་གཟུང་། སྔར་རིག་ངོ་ཅུང་ཟད་རེ་ཟིན་ཀྱང་། སྐབས་སུ་ཇི་བཞིན་་་་་
@g g g
འཆར་བ་ནི་སྡིག་ལྟུང་དང་བླ་མ་ལ་མོས་གུས་མེད་པའི་ལན་ཡིན་པས་བཤགས་་་་
སྦྱངས་དང་མོས་གུས་བསྐྱེད་པ་ལ་འབད། དད་དང་སྙིང་རྗེ་ཇེ་ཞན་དུ་གྱུར་ཏེ་མངོན་
ཤེས་དང་གྲུབ་རྟགས་མང་པོ་བྱུང་བ་ནི་བདུད་ཀྱི་བར་ཆད་ཡིན་པས་བླ་མའི་ཐུགས་་
དང་རང་སེམས་དབྱེར་མེད་ཀྱི་ལྟ་བའི་དོན་དྲན་པའི་ངང་ལ་གནས་བཞིན་བདུད་
རིགས་ཀྱི་གཙོའི་འགྲོ་བ་ཡོངས་ལ་སྙིང་རྗེ་དྲག་ཏུ་བསྐྱེད་ནས་བདེ་སྡུག་གཏོང་ལེན་
གྱི་དམིགས་པ་བྱ། མདོར་ན་ཐོག་མེད་ནས་གོམས་པའི་ལས་རླུང་རྣམ་རྟོག་དང་།
གསར་དུ་གོམས་པའི་རང་འབྲས་སྣང་ཉམས་དང་ཤེས་ཉམས་ཚད་གཞལ་དུ་མེད་་་་
པ་དབྱར་དུས་ཀྱི་མེ་ཏོག་བཞིན་བྱུང་ཚེ་གང་ལའང་བདེན་ཞེན་གྱི་དགའ་སྡུག་དང་།
བཟང་ཞེན་གྱི་མངོན་རློམ་མེད་པར་ཟང་ཐལ་རིག་པ་ཁོ་ནའི་ངང་དུ་མཉམ་པར་
གཞག་ཅིང་། མཉམ་གཞག་ཐུན་དུ་བཅད་ལ་བསྒོམ། རྗེས་ཐོབ་སྤྱོད་ལམ་རྣམ་
བཞིའི་སྐབས་ཀུན་ཏུ་ལྟ་བའི་དོན་དྲན་པའི་ངང་མ་ཤོར་བར་རྒྱུན་བསྐྱང་། ཉལ་ཁར་
ལྟ་བའི་ངང་ལ་བཞག་ནས་གཉིད་ན་དང་པོ་རྨི་ལམ་ངོ་ཤེས་ཚེ་ལྟ་བའི་དོན་མངོན་དུ་
བསླངས་ཏེ་འཇོག་པ་རྨི་ལམ་འོད་གསལ་གོམས་ནས་གཉིད་མཐུག་གི་སྐབས་སུ་་་
འོད་གསལ་རྗེན་ལ་བུད་ནས་ཉེ་འཁོར་གྱི་གཟུགས་སྒྲ་སོགས་ཀྱང་མཐོང་ཐོས་སུ་་་
གྱུར་ཚེ་ཉིན་མཚན་འོད་གསལ་འདྲེས་པ་ཞེས་བྱ་སྟེ་དེའི་ངང་ལ་འཕྲོ་མཐུད་ནས
བསྒོམ་པར་བྱའོ། །གོམས་ནས་སྣང་སྲིད་ཆོས་ཐམས་ཅད། །རིག་སྟོང་ཐིག་ལེ་ཉག་
གཅིག་པོ། །དེ་ཡི་ངང་དུ་འབ་ཀྱིས་རྫོགས། །དེ་ནི་རྩོལ་མེད་ལྷུན་གྱིས་གྲུབ། །རྩོལ་
བས་སྤང་དང་བླང་བྱ་ཟད། །འཁོར་འདས་རེ་དང་དོགས་པ་མེད། །གདོད་མའི་རང་
བཞིན་མངོན་གྱུར་པ། །འབྲས་བུ་རིག་པ་ཅོག་གཞག་ཡིན། །ཞེས་དེ་ལྟར་གོམས་་་་
པས་ནི་ཞི་གནས་ཀྱི་ལམ་རྟགས་སུ་གཡོ་བའི་ཉམས་རི་གཟར་གྱི་རྦབ་ལྟ་བུ། ད་་་་
བརྒལ་ནས་ཐོབ་པའི་ཉམས་ལུང་ཁོང་དོག་པོའི་ཆུ་ལྟ་བུ། དེ་ནས་གོམས་པའི་་
ཉམས་ཆུ་ཀླུང་ཆེན་པོ་ལྟ་བུ དེ་ནས་བརྟན་པའི་ཉམས་རྒྱ་མཚོ་རླུང་གིས་མི་བསྐྱོད་་་
པ་ལྟ་བུ། དེ་ནས་མཐར་ཕྱིན་པའི་ཉམས་རི་རྒྱལ་ལྟ་བུ་འཐོབ། ལྷག་མཐོང་གི་ལམ་
རྟགས་སུ་དང་པོ་རྣམ་རྟོག་རང་ངོ་ཤེས་ཚེ་རྟོག་ཚོགས་གང་ཤར་གྱིས་ཕན་གནོད་་་་
%gs
- 228 -
229-



ཨ
ཉམས་ལེན་དམར་ཁྲིད།
མེད་པར་ཁང་སྟོང་དུ་རྐུན་མ་ཞུགས་པ་ལྟ་བུ། བར་དུ་རྣམ་རྟོག་རང་གིས་རང་གྲོལ་
བ་སྦྲུལ་གྱི་མདུད་པ་རང་གྲོལ་བ་ལྟ་བུ། མཐར་རྣམ་རྟོག་ཆོས་སྐུར་གྲོལ་བ་གསེར་
གླིང་དུ་ས་རྡོ་ཕལ་བ་བཙལ་ཀྱང་མི་རྙེད་པ་ལྟར་སྡུག་ཀུན་གྱི་འཁྲུལ་བ་རང་སངས་་་་
ཏེ༑ སྟོབས་སོགས་ཡོན་ཏན་རྒྱ་མཚོའི་རང་བཞིན་མངོན་དུ་གྱུར་ནས་འབྲས་བུའི་ས་
ལ་གཏན་སྲིད་ཟིན་པ་ཡིན་ནོ། །མཇུག་བྱང་ནི། ཅོག་གཞག་བཞི་ལྡན་མན་ངག་
འདི༑ །ཁྲེགས་ཆོད་དགོངས་པ་མཐར་ཐུག་སྟེ། །གནད་དང་ལྡན་ན་ཡུད་ཀྱིས་གྲོལ།།
འཇམ་དཔལ་དཔལ་དང་ལྡན་པའི་མཆོག །ཆུ་སྦྲུལ་ཟླ་ཚེས་ལ་འཇམ་དཔལ་དགྱེས་
པའི་བློ་མཚོ་ལས་བྱུང་བའོ། །ཞེས་སོ། །ཁྲེགས་ཆོད་ཀྱི་རིམ་པ་བསྟན་པའི་སྐབས་
ཏེ་གསུམ་པའོ།། །། ༈ གཉིས་པ་ཐོད་རྒལ་གྱི་ཉམས་ལེན་ནི་ཡང་གསང་སྙིང་ཐིག་་
གི་རྒྱུད་ལུང་མན་ངག་ཐམས་ཅད་ཀྱི་གནད་མཐའ་དག་ཉུང་ངུའི་ཚིག་གིས་བདེ་བླག་
ཏུ་བཀྲལ་བ་ཐོད་རྒལ་ཉམས་ལེན་ཞེས་པའི་གཞུང་འདི་ཉིད་བཤད་པར་བྱ་སྟེ།
འཇམ་དཔལ་གཞོན་ནུ་ཡེ་ཤེས་སྐུ། །སྙིང་ལ་གནས་པ་དེར་བཏུད་དེ། །རྫོགས་ཆེན་
མཐར་ཐུག་མན་ངག་སྡེའི། །དགོངས་པ་ཐོད་རྒལ་ཉམས་ལེན་བཤད། །རིག་པ་་
འོད་གསལ་ཆེན་པོའི་སྦུབས། །མངོན་སུམ་ཉིད་དུ་བྱ་བའི་སླད། །ཅེས་མཆོད་པར་
བརྗོད་པ་དང་། རྩོམ་པར་དམ་བཅའ་བ། དགོས་པ་བསྟན་པ་རྣམས་ཀྱིས་སྣ་དྲངས་
ཏེ་ཉམས་ལེན་དངོས་ནི། ལུས་གནད་བཞུགས་སྟངས་གསུམ་ལྡན་པས། །རླུང་
གནད་དལ་བུ་ཁ་ནས་འདོན། །ཡུལ་གནད་ནམ་མཁའ་རྐྱེན་བྲལ་ལ། །སྒོ་གནད་
ལྡོག་ཕབ་ཟུར་གྱིས་བལྟ། །ཞེས་ཆོས་སྐུའི་བཞུགས་སྟངས་སེང་གེ་ལྟ་བུ་ནི། འགྱིང་
ཚུགས་སུ་འདུག་ལ་ལག་སོར་གཉིས་ནང་དུ་བསྒོངས་ཏེ། རྐང་མཐིལ་གཉིས་མདུན་
དུ་སྤྱད་པའི་དབུས་སུ་བཙུགས་ལ། མཇིང་པ་དགྱེ་སྟེ་མིག་སྟེང་གི་ནམ་མཁའ་ལ་་་་་
ཧད་པོར་བལྟའོ། །ལོངས་སྐུའི་བཞུགས་སྟངས་གླང་པོ་ཉལ་བ་ལྟ་བུ་ནི། པུས་བྲང་་་
གཉིས་སྦྱར་ནས་ཁ་སྦུབས་པའི་རྐང་མཐིལ་གཉིས་ཕྱིར་བསྟན། ལག་པའི་གྲུ་མོ་་་
གཉིས་ས་ལ་བཙུགས་པའི་ཐལ་མོ་གཉིས་ཀྱིས་འགྲམ་པ་བརྟེན་ལ་མིག་ཐད་ཀར་་་
བལྟའོ༑ ༑སྤྲུལ་སྐུའི་བཞུགས་སྟངས་དྲང་སྲོང་ཙོག་པུ་ནི། ཙོག་པུར་འདུག་པའི་པུས
gs
མོའི་སྟེང་ནས་ལག་པ་གཉིས་བསྣོལ་ཏེ་ཐལ་མོས་གྲུ་མོ་གཉིས་བཀབ་ལ། མིག་ཅུང་
ཟད་ཕབ་ལ་བལྟའོ། །བཞུགས་སྟངས་གསུམ་གང་བཅའ་ཡང་བསྡམས་པ་གཅུས་པ་
སོགས་སྤངས་ནས་ལྷོད་ཆགས་པ་གནད་དོ། །ཆོས་སྐུའི་གཟིགས་སྟངས་གྱེན་དུ་
སྨིན་མཚམས་སུ་བལྟའོ། །ལོངས་སྐུའི་གཟིགས་སྟངས་མིག་ཟུར་གཉིས་ལ་མཉམ་་
པར་བལྟའོ། །སྤྲུལ་སྐུའི་གཟིགས་སྟངས་ཐུར་དུ་ཕབ་ནས་སྣ་རྩེའི་ཕྱོགས་སུ་བལྟའོ།།
རླུང་དལ་བུ་ཁ་ནས་བཏོན་ཏེ་རྒྱུ་བ་མི་ཚོར་ཙམ་དུ་བྱ། ལས་དང་པོ་པའི་དུས་ཅུང་
ཟད་ནང་དུ་བསྡུམ་པ་སྟེ། རྩོལ་བ་དང་བཅས་པ་མ་ཡིན་ནོ། །ཁྱད་པར་དགེ་བློ་
འཕེལ་དུས་དལ་བུས་ནང་དུ་བཟུང་ལ་རྫོགས་པར་ཕྱིར་མི་གཏང་། མི་དགེ་བ་དང་་་
ཉོན་མོངས་སོགས་སྐྱེ་དུས་ཧ་དྲག་པོས་ཕྱིར་ལྷག་མ་མ་ལུས་པར་མདའ་ལྟར་
འཕངས་ལ་ཅུང་ཟད་ཕྱིར་གཟུང་བ་གནད་དོ། །ཡུལ་གནད་ནམ་མཁའ་སྤྲིན་མེད་་
པའི་ངོས་སུ་བལྟ་བ་དང་། ནངས་ནུབ་ཀྱི་ཉི་མའི་ཟེར་གཉིས་ཀྱི་འོག་ཏུ་གྲུ་གང་གི་་
ས་ཙམ་དུ་བལྟ་བ་ལ་ནི་འོད་གསལ་འཆར་སླ་བའི་དགོས་པ་ཡོད་དོ། །ཡུལ་ཐག་་་་
རིང་པོ་ལས་ཇེ་ཐུང་དུ་བསླབ་པ་ནི་གནད་དོ། །གནད་བཞི་གཅུན་པའི་དེ་མ་ཐག །
སྐུ་གསུམ་ལྷུན་གྲུབ་རིག་པའི་གདངས། །མཐིང་དབྱིངས་ཁྱབ་ཆེ་འོད་ལྔ་ལྡན། །
ཟླུམ་སྐོར་ཐིག་ལེ་མུ་ཁྱུད་ཅན། །རིག་གདངས་ལུག་རྒྱུད་ཤེལ་ཕྲེང་ལྟར། །སྣང་བའི་
གནད་དང་མ་བྲལ་ན། །དབྱིངས་གྱི་རྭ་བར་ལུག་རྒྱུད་ཆུད། །སེམས་གནད་ཁྲེགས་
ཆོད་ཅོག་གཞག་དང་། །འོད་གསལ་མཐོང་བ་མངོན་སུམ་པའི། །ཤེས་རབ་རང་
བྱུང་སྒྲོན་མ་དེས། །སྐུ་གསུམ་ངང་གིས་སློང་པར་ནུས། །ཞེས་དེ་ལྟར་གནད་བ་་་
གཅུན་པས། དང་པོ་ཕྱིའི་ནམ་མཁས་རྐྱེན་བྱས་པས། སྔོ་རུབ་ཙམ་ལས་མི་འཆར།
གོམས་ནས་འོད་ལྔའི་ཐིག་ཟླུམ་གྱི་དབུས་ན་ཕྱིའི་ནམ་མཁའ་གཡའ་དག་པ་ལས་་་
ཀྱང་ཤིན་ཏུ་སྔོ་བའི་རྣམ་པ་དང་། འགའ་ཞིག་ལ་རྫི་མ་གཉིས་ཀྱིས་རྐྱེན་བྱས་པས་
མཐའ་འཇས་འཁྱུད་པ་ཡི་གེ་ན་རོ་ལྟ་བུ་དང་། རྒྱ་ཆེ་བར་སྣང་བ་མཐིང་ག་ཁྱབ་པ་་་
ཆེན་པོ་རྣམས་སུ་སྣང་བ་ནི་དག་པ་དབྱིངས་ཀྱི་སྒྲོན་མ་ཞེས་བྱའོ། །དེའི་ནང་དུ་ཐིག་
ལེ་ཟླུམ་པོ་ཆུ་འཁྱིལ་བའི་དབུས་སུ་རྡོ་བརྒྱབ་པའི་རི་མོ་ལྟར་ཕྱི་ནང་རིམ་ཅན་དུ་མ་་
%@s
་་་་་
-231-
- 230 -



ཉམས་ལེན་དམར་ཁྲིད།
སྣང་བ་ནི་ཐིག་ལེ་སྟོང་པའི་སྒྲོན་མ་ཞེས་བྱའོ། །ཐིག་ལེ་ཤེལ་དཀར་གྱི་ཕྲེང་་་་་་
མཁའ་ལ་བསྣར་བ་ལྟ་བུའམ་རྟ་རྔའི་ཉག་མ་མང་པོ་ཡར་མར་དུ་བཀུག་པ་ལྟ་བུའི་་་་
བར་མཚམས་སུ་ཐིག་ཕྲན་མང་པོས་བརྒྱན་པ་གཡོ་འཁྱོག་མི་སྡོད་པའི་བདག་ཉིད་
ཅན་དུ་མ་སྣང་བ་ནི་རིག་གདངས་རྡོ་རྗེ་ལུ་གུ་རྒྱུད་ཅེས་བྱའོ། །རྣལ་འབྱོར་པའི་སོ་
སོར་རང་རིག་གིས་རྟོགས་པར་བྱ་བ་སྟོང་གསལ་མཐའ་དབུས་དང་བྲལ་བ་བསམ་་་
བརྗོད་ལས་འདས་པའི་ཡེ་ཤེས་འགག་མེད་དུ་ཤར་བ་ནི་ཤེས་རབ་རང་བྱུང་གི་སྒྲོན་
མ་ཞེས་བྱའོ། །དེ་ལྟར་མ་ཤར་ཡང་སྒྲོན་མའི་དབྱེ་བ་སོ་སོར་ངེས་ཤིང་ལྷག་མཐོང་་་
གི་རྩལ་མི་འདྲ་བ་སྣ་ཚོགས་འཆར་བའང་ཤེས་རབ་རང་བྱུང་གི་སྒྲོན་མ་ཡིན་ནོ། །
དེ་ལྟ་བུའི་འཇའ་འོད་ཐིག་ལེ་སྣང་ན་དེ་རྣམས་ཀྱང་ཕྱི་རོལ་ན་ཡོད་པའམ། དབང་་་་
པོ་འཁྲུལ་རྒྱུས་བསླད་པའི་སྣང་བ་ལྟར་མིན་པར། སྙིང་ཙིཏྟ་ཤའི་སྒྲོན་མའི་དབུས་ན་
གནས་ལུགས་རང་བྱུང་གི་ཡེ་ཤེས་ངོ་བོ་སྟོང་པ་རང་བཞིན་གསལ་བ་ཐུགས་རྗེ་ཀུན་
ཁྱབ་ཀྱི་བདག་ཉིད་དུ་བཞུགས་པའི་གདངས་རྩལ། སྙིང་དང་མིག་འབྲེལ་བའི་རྩ་ཀ་
ཏི་ཤེལ་གྱི་སྦུ་གུ་ཅན་ལས་བརྒྱུད་དེ་སྒྲོམ་ནང་གི་མར་མེའི་འོད་ཕྱིར་མངོན་པ་
བཞིན་མིག་གི་འོད་རྩ་རྒྱང་ཞགས་ཆུའི་སྒྲོན་མའི་ཡུལ་དུ་སྣང་བ་ཡིན་ནོ། །རང་བྱུང་
གི་ཡེ་ཤེས་དེའང་འཇའ་དང་འོད་ཀྱི་རྣམ་པར་རྟག་བདེན་དུ་ཡོད་པ་གཏན་ནས་མིན་
པར༑ ཤེལ་རྡོ་འཇའ་ལྡན་ཉི་མ་དང་མ་འཕྲད་སྐབས་འཇའ་འདི་ན་ཡོད་དང་ཚད་
འདི་ཙམ་ཞེས་རྙེད་དུ་མེད་ཀྱང་། ཉི་ཟེར་དང་འཕྲད་ཚེ་ཤེལ་རྡོ་ངོ་བོ་གཞན་དུ་མ་་་་་
གྱུར་བཞིན་དུ་འཇའ་ཚོན་སྣ་ཚོགས་མཐོང་བ་ལྟར། རང་སེམས་ཡེ་ནས་སྐྱེ་མེད་དུ་
གནས་པའི་རྩལ་ལྷུན་གྲུབ་ཀྱི་སྣང་ཆ་དཔག་ཏུ་མེད་པ་ཤར་ཡང་གཞི་དབྱིངས་ལས་
ཅུང་ཟད་ཀྱང་གཡོས་མ་མྱོང་བ་ཡིན་ནོ། །དེ་ལྟར་སྣང་བ་རང་བཞིན་གསལ་བའི་ཆ་
དང་༑ སྔར་ཁྲེགས་ཆོད་ཀྱི་སྐབས་སུ་བཤད་པའི་ཀ་དག་ཆོས་སྐུའི་རིག་པ་གཉིས་ཡེ་
ནས་དབྱེར་མེད་པའི་བདག་ཉིད་ལ་ཐོས་བསམ་གྱི་གོ་བ་ཙམ་མིན་པར་ཉམས་མྱོང་་་
གི་སྟོབས་ཀྱིས་ངེས་པ་གཏིང་ཚུགས་པ་སྐྱེས་པ་ནི་ལམ་འདིའི་མིག་དང་སྲོག་ལྟ་བུ་་་
ཡིན་ནོ། །དེ་འདྲའི་ལམ་དེ་ཉམས་སུ་ལེན་དུས་རིག་གདངས་ཀྱི་རྗེས་སུ་མིག་མ་་་་་
3g
འགྲོ་བར་དབྱིངས་ཐིག་གི་ར་བ་ལ་གཏད་པས་སླར་རིག་ གདངས་དེར་འཆར་ཡོང་
བ་ལ་མིག་གཏད་ནས་དབྱིངས་ཀྱི་ར་བར་ལུག་རྒྱུད་བཅུག་ལ་དབང་ཤེས་རྣམས་་་
དབྱིངས་དང་རིག་པའི་ཀློང་དུ་ཐིམ་སོང་བ་ལྟར་གཏད་ལ། འཇའ་ཐིག་རི་མོའི་སྤུ་་
རིས་ལ་དཔྱོད་པ་སོགས་ཀུན་རྟོག་གི་རྒྱུ་བ་མཐའ་དག་ཆམ་གྱིས་བསྐྱུར་ནས། གང་
སྣང་རིག་པའི་རང་སྣང་ཙམ་དུ་ཤེས་པའི་ངང་ནས་ཁྲེགས་ཆོད་ཅོག་གཞག་གི་ལྟ་
བའི་ངར་བསྐྱེད་ལ་རྒྱུན་བསྐྱང་བར་བྱའོ། །ཆོས་ཉིད་བར་དོའི་ཉམས་ལེན་ཡང་འདི་
ཁོ་ན་སྟེ། སྣང་བ་གང་ཤར་རང་སྣང་དུ་ཤེས་པ་ནི་མ་པང་དུ་བུ་འཇུག་པ་ལྟ་བུའི་
གདམས་ངག་གོ །ཅོག་གཞག་གི་ངང་དུ་འཇོག་པ་ནི་མི་འགྱུར་བ་གསེར་གྱི་ཐུར་མ་
འདྲེན་པ་ལྟ་བུའི་གདམས་ངག་གོ །འཁྲུལ་རྟོག་དབྱིངས་སུ་བསྟིམ་པ་ནི་དཔག་ཆེན་
གྱིས་མདའ་འཕངས་པ་ལྟ་བུའི་གདམས་ངག་ཡིན་ལ། དེས་ན་ཆོས་ཉིད་བར་
ར་དོའི་
གདམས་ཁྲིད་ཤིན་ཏུ་མང་པོ་ཡོད་ཀྱང་ཉམས་ལེན་དངོས་ནི་ཚིག་གསུམ་པོ་འདིར་་་་
མ་འདུས་པ་མེད་པས་སྙིང་གི་ཐིག་ལེར་སྟིམས་ཤིག་གུ་ཧྱ༔ དེ་ལྟར་གོམས་ཚེ་
དཀར་ལང་ལོང་ལས་ཐིག་ལེ་མ་མཐོང་ན་མིག་གཉིས་མཉམ་པར་ཐད་དྲང་དུ་
བལྟའོ༑ ༑དབྱིངས་མ་མཐོང་ན་ཉི་མའི་དྲུང་ནས་ཟུར་ལ་བལྟས་ཏེ་ཁད་ཀྱིས་ང་ལ་
བལྟའོ་༑, དེ་ནས་མཐིང་ཤས་ཆེ་ན་དབུས་སུ་དྲིལ་བ་དང་། དཀར་ཤས་ཆེ་ན་གཡས་
སུ་བཟློག་པ་དང་། སེར་ཤས་ཆེ་ན་གྱེན་ལ་བཟློག་པ་དང་། དམར་ཤས་ཆེ་ན་ཐུར་
དུ་དབབ་པ་དང་། ལྗང་ཤས་ཆེ་ན་གཡོན་དུ་བཟློག་པ་དང་། ལྔ་ལྡན་སྙོམས་པར་་་་་
གསལ་ན་གཟིགས་སྟངས་གང་ཡིན་ལས་མི་འགྱུར་བ་གནད་དོ། །སྔ་དྲོ་ཕལ་ཆེར་
ཤར་ཕྱོགས་སུ་དཀར་པོ་མ་བྱུང་གི་བར་གཏད་ལ། དེ་ནས་སྣང་བ་དེ་ལྷོར་ཁྲིད་ནས་
དར་ཅིག་བཞག་ཅིང་། ཕར་ཕར་ཁྲིད་ནས་ནུབ་ཏུ་འོད་ལྔའི་སྣང་བ་ལ་གཏད་ཅིང་།
ཕྱི་འཕྲེད་ནུབ་ཏུ་གཏད་དུས་ཟ་འོག་རིས་སུ་སྣང་ཡང་དེ་བྱང་དུ་འཁྲིད་པ་ལ་བསླབ་
བོ༑ ༑ཅུང་ཟད་ཙམ་ལས་འཁྲིད་མི་ནུས་པར་ཡལ་ན་རྟེན་ལ་མ་རེག་ཙམ་དུ་ཡུན་རིང་
བསླབས་ལ་མཐར་ཇེ་རིང་དུ་འཁྲིད་དོ། །འདི་སྐབས་སུ་བོག་འདོན་གྱི་མན་ངག་
མུན་པའི་རྣལ་འབྱོར་ནི། མུན་ཁང་ཉིས་རིམ་མམ་སུམ་རིམ་སེང་སྐར་ཅུང་ཟད་ཀྱང་
gs
: 233 -
- 232 -



ཉམས་ལེན་དམར་ཁྲིད།
མེད་པའི་ནང་དུ་སྟན་བདེ་བ་ལ་འདུག་སྟེ་བླ་མའི་རྣལ་འབྱོར་བསྒོམས་རྗེས་དྲང་
སྲོང་ཙོག་པུའི་པུས་མོ་གཉིས་ཀྱི་སྟེང་གྲུ་མོ་བཞག་ནས་མཐེབ་མཛུབ་ཀྱིས་མིག་གི་
མཐའ་གཉིས་ནས་ཅུང་ཟད་མནན་ལ་བལྟས་པས། ཡེ་ཤེས་ཀྱི་གདངས་རྩལ་ཐིག་་་་
ལེ་སྟོང་སྒྲོན་དང་། འོད་དང་ཐིག་ཕྲན་རི་མོ་སོགས་སྟོང་གཟུགས་ཀྱི་རྟགས་སྣང་མུ་་
མེད་པ་ཤར་དུས་མཐེབ་མཛུབ་ཀྱི་རྩོལ་བ་ལྷོད་ལ་བལྟས་པས་འོད་དང་ཐིག་ལེ་ལྷ་་
སྐུ་སོགས་འཆར་བ་ལ་གཏད་ནས་བསྒོམ། ཡལ་བ་ན་དབུགས་ཐུབ་ཐང་བཟུང་
ནས་སྔ་མ་བཞིན་མནན་པས་ཤར་བ་ལ་བལྟ་ཞིང་བསྒོམ། དེ་ནས་རྩོལ་མེད་དུ་ཤར་
ཚེ་རྡོ་རྗེ་སྐྱིལ་ཀྲུང་རྣམ་སྣང་གི་ཆོས་བདུན་ལྟར་བྱས་ལ། མིག་གི་གཟིགས་སྟངས་་
ཐུར་དུ་ཕབ་ལ་བསྒོམ། དེ་ནས་ཐད་ཀར་དང་གྱེན་ལ་བལྟས་ཏེ་བསྒོམས་པས་འོད་
སྣང་སོགས་སྔར་ལས་རྒྱ་ཆེ་སྟེ། །སངས་རྒྱས་ཀྱི་ཞིང་དང་འགྲོ་དྲུག་གི་སྣང་བ་མུ་་་
མེད་པ་སྣང་བའི་བར་དུ་བསྒོམ། འདིའི་སྐབས་སུའང་མན་ངག་ནི་ཉིན་པར་ཐོད་་
རྒལ་སྒོམ་པ་དང་འདྲའོ། །མུན་ཁྲིད་ལ་བརྟན་པ་ཐོབ་ཕྱིན་ཆད་ཉིན་པར་ཐོད་རྒལ་་
དང་༑ མཚན་མོ་མུན་པའི་རྣལ་འབྱོར་ཉམས་སུ་བླང་བར་བྱའོ། །དང་པོ་ཉི་ཟླ་མར་་
མེ་ལ། །རྟེན་བྱས་རྟེན་མེད་རང་ཤར་ནས། །ཡིད་དཔྱོད་ཤེས་ཉམས་མི་དགོས་་
པར་༑ ༑མཐོང་བས་ལམ་གྱི་ཚད་ཟིན་ཅིང་། །ནང་གི་རིག་པ་སྐུ་རུ་སྨིན། །གདོས་་་་
བཅས་ཟང་ཐལ་ནང་དབྱིངས་སུ། །མཐར་ཐུག་དོན་གྱི་སངས་རྒྱས་འགྲུབ། །ཀུན་་
རྟོག་བཞོན་པ་རླུང་བཅས་པ། །རྩིས་གདབ་མེད་པར་གྱི་ནར་བོར། །ཞེས་ཉིན་པར་
ཆོས་སྐུའི་རྟེན་ཉི་མ་ལ་མ་རེག་པར་འཁྲིད། མིག་གིས་མ་བཟོད་ན་སེང་རས་ཀྱིས་་
བཀབ་ནས་འཁྲིད། མཚན་མོ་ལོངས་སྐུའི་རྟེན་ཟླ་བའི་དཀྱིལ་དུ་འཁྲིད། རེས་་་་
འགའ་སྤྲུལ་སྐུའི་རྟེན་མར་མེའི་དྲུང་དུ་འཁྲིད། གོམས་ནས་རྟེན་མེད་པར་ཡང་ཤར་
ཞིང་༑ ཀ་དག་ཁྲེགས་ཆོད་དང་དབྱེར་མེད་ཀྱི་ལྟ་བ་ལ་ཡིད་དཔྱོད་ཙམ་མིན་པར་་་་
ངེས་པ་གཏིང་ཚུགས་པ་འཁྲུངས་ནས་དབྱིངས་ཐིག་དང་པོར་ཤར་བ་ནས། ཐིག་ལེ་
ཉིས་འབྲེལ་དང་སུམ་འབྲེལ་སོགས་མཐེ་བོང་ཙམ་དང་དབྱིངས་སྣང་གྲུ་གང་ཤར་་་་
བ་ཚུན་ཆོད་ནི་ཆོས་ཉིད་མངོན་སུམ་སྟེ་མདོ་ལམ་ས་དང་པོ་ལས་ཀྱང་སངས་
་སངས་རྒྱས་་་་་
འཐོབ་པར་ཉེ་བ་ཡིན་ནོ། །ཉམས་གོང་འཕེལ་ནི་རིག་པ་སྨིན་ཕྲག་ནས་བྲལ་ཏེ། ད་
ལྟ་མིག་གི་ལྟཕྱོགས་ཁོ་ནར་གཡོ་བར་འགྲོ་བ་ལ་དེ་དུས་མི་གཡོ་བར་གར་གཏད་ཀྱི་
ས་རུ་དལ་བར་འཆར། ཐིག་ལེའི་དབུས་སུ་པད་འདབ་ལྟ་བུ་འཆར་ཞིང་མེ་ལོང་
ཙམ་དང་མཁར་གཞོང་ཙམ་དུ་འཆར་ལ་དབྱིངས་སྣང་ལུང་བ་ཙམ་དང་། ཡུལ་གྲུ་་་
ཙམ་དང་། གང་དུ་བལྟས་ཚེ་ཁྱབ་ཅིང་། འོད་ལྔའི་སྣང་བ་རྩིབས་ཤར། གྱེན་འགྲེང་།
མདུང་རྩེ།མཁར་ཐབ། མིག་མང་རིས། མཆོད་རྟེན་དང་། གཞལ་ཡས་ཁང་སོགས་
སྣང་ཉམས་དང་བདེ་གསལ་མི་རྟོག་པའི་ཤེས་ཉམས་འཕེལ་བ་ཡིན་ནོ། །རིག་པ་
ཚད་ཕེབས་ནི་དབྱིངས་ཐིག་དབུས་སུ་ལྷའི་གཙུག་ཏོར་ནས་སྐུ་ཡོངས་རྫོགས་ཤར་་་
ཏེ༑ རིམ་གྱིས་སྣང་སྲིད་ཐམས་ཅད་ལོངས་སྤྱོད་རྫོགས་པའི་རང་བཞིན་དུ་ཤར་ཏེ་་
མཐར་རང་ལུས་ཀྱང་མི་སྣང་བར་འོད་ལྔའི་དབུས་ན་སོར་མོ་ཙམ་སྣང་དུས། རྟེན་
དེས་འགྲོ་དོན་མཛད་པར་འདོད་ན་སོར་མོ་ལ་རིག་པ་གཏད་པས་འཕོ་བ་ཆེན་པོའི་
སྐུ་འགྲུབ་ལ། རིག་པ་མ་གཏད་ན་ལས་སྨོན་མཐུན་པའི་གདུལ་བྱ་སུམ་སྟོང་དང་་་་
བཅས་རྡུལ་ཕྲན་དུ་དེངས་པ་ཡིན་ནོ། །ཆོས་ཉིད་ཟད་པའི་སྣང་བ་ནི། གོམས་པ་་་་
མཐར་སོན་ཏེ་འཁྲུལ་སྣང་གི་རྐྱེན་ཟད་པར་སྤངས་ནས་གཡོ་བྱེད་ཀྱི་རླུང་ཡང་
འགགས་ཏེ། ཡུལ་ཅན་གྱི་སྣང་བ་མ་ལུས་པ་ཟད་དེ་ནང་དབྱིངས་གཞོན་ནུ་བུམ་པ་
སྐུར་གཞི་ལས་འཕགས་པའི་གཞི་སྣང་ཟུང་འཇུག་གདོད་མའི་དབྱིངས་སུ་མངོན་་
པར་བྱང་ཆུབ་ནས་ཡིད་བཞིན་གྱི་ནོར་བུ་དང་དཔག་བསམ་གྱི་ཤིང་ལྟར་འགྲོ་་་་་
སེམས་ཅན་ཐམས་ཅད་ཀྱི་དོན་འབད་མེད་རྟག་ཁྱབ་ལྷུན་གྲུབ་ཏུ་མཛད་པ་ཡིན་ནོ།།
མི་འགུལ་གསུམ་ལ་གཞི་བཅས་ཏེ། །སྡོད་པ་གསུམ་
སྟོད་པ་གསུམ་གྱི་ཚད་ཀྱིས་བཟུང་། །རྟགས་་་
ནི་ལུས་ངག་ཡིད་ལ་འབྱུང་། །ཐོབ་པ་གསུམ་གྱི་གཟེར་ཐེབས་སོ། །ཞེས་མཐའ་རྟེན་
གྱི་མན་ངག་རྣམས་ལུས་མི་འགུལ་བ་བཞུགས་སྟངས་གསུམ་ལས་མི་འདའ་བ།
མིག་མི་འགུལ་བ་གཟིགས་སྟངས་གསུམ་ལས་མི་འདའ་བ། རླུང་རིག་མི་འགུལ་བ་
དལ་བུས་བཅོས་བསླད་མེད་པའི་ངང་ལས་མི་ཡེངས་པ་ནི་ལམ་ལ་གོམས་པ་དང་་་་
པོའི་དུས་སུ་འབྱུང་ངོ་། །དེ་ལྟར་གོམས་པའི་བར་དུ། ཕྱི་སྣང་བ་སྡོད་པས་རྐྱེན་ངན་
%?
-234 -
- 235-



ཉམས་ལེན་དམར་ཁྲིད།
གྲོགས་སུ་འཆར། ནང་སྒྱུ་ལུས་སྡོད་པས་འཁྲུལ་བའི་བྱ་བ་དང་བྲལ། གསང་བ་རླུང་
སེམས་སྡོད་པས་རྣམ་རྟོག་སྐྱེ་མི་སྲིད་པའོ། །འདི་དུས་ཚད་རྨི་ལམ་གྱིས་གཟུང་བ།
རྟགས་ལུས་ངག་ཡིད་ལ་འཆར་བ་གཉིས་འབྱུང་སྟེ། དང་པོ་ནི། ཐོག་མར་རྨི་ལམ་་་
དགེ་བ་ཤ་སྟག་རྨི། བར་དུ་ངོས་ཟིན། མཐར་དབྱིངས་སུ་ནུབ་པའོ། །
གཉིས་པ་ནི། ཆོས་ཉིད་མངོན་སུམ་གྱི་དུས་ན་ལུས་བཞུགས་སྟངས་ལས་གཡོ་མི་་
འདོད༑ ༑ངག་བརྗོད་པ་ཉུང་། སེམས་རྩེ་གཅིག་ཏུ་སྡོད། ཉམས་གོང་འཕེལ་དུས།
ལུས་གོས་རྒྱན་སོགས་སྒེག་ཆས་ཀྱི་སྤྲོས་པ་བོར། ངག་ཆེད་འཛིན་མེད་པར་རང་
རྡོལ་དུ་སྨྲ། སེམས་གང་ལའང་མི་གཡོ་བའོ། །ཚད་ཕེབས་ཀྱི་དུས་ལུས་སྟོབས་ཆེ་་་
ཞིང་གང་ལའང་ཟང་ཐལ་དུ་འགྲོ། ངག་སྙན་ལ་ཡིད་དང་མཐུན་པར་འགྱུར།
སེམས་བྱིང་རྒོད་མེད་པར་འོད་གསལ་ལ་གནས་པའོ། །ཆོས་ཉིད་ཟད་པའི་དུས་
ལུས་གདོས་བཅས་ལས་གྲོལ། ངག་གཞན་གྱི་རྗེས་སུ་ཟློ་བ་ཙམ་ལས་མེད།
སེམས་གདོད་མར་ནུབ་ཏུ་ཉེ་བའོ། །མཐར་ཕྱི་སྣང་བ་ལ་དབང་ཐོབ་པས་སྣང་རྐྱེན་་་
ཞིང་ཁམས་སུ་གྲོལ། ནང་སྒྱུ་ལུས་ལ་དབང་ཐོབ་པས་གདོས་བཅས་འོད་དུ་གྲོལ།
གསང་བ་རིག་པ་ལ་དབང་ཐོབ་པས་ཉོན་མོངས་པ་ཡེ་ཤེས་སུ་གྲོལ་བའོ། །མཛད་་་་
བྱང་ནི་ཨ་ཛི་ཏས་སོ། །ཞེས་སོ། །འདི་དག་རྒྱས་པར་རྒྱ་ཆེ་བ་པཎྜི་ཏའི་ལུགས་
བཞིན་བཤད་ན་གཞུང་ཕྱི་མ་འདིའི་ནང་དུའང་རྫོགས་པ་ཆེན་པོའི་རྒྱུད་ལུང་མན་
ངག་མཐའ་དག་གི་གནད་ཚང་བར་བཤད་ཀྱང་ཆོག་མོད་འདིར་ནི་ཟབ་པ་ཀུ་་་་
ལིའི་ལུགས་ལྟར་བྱས་ཏེ་ཟབ་མོའི་མན་ངག་མཐར་ཐུག་པ་རྣམས་ལྷག་ལུས་མེད་
པར་བཀྲལ་བ་ཡིན་ལ། གཞན་སྤྲོས་པ་ཅན་གྱི་གང་ཟག་རྗེས་སུ་གཟུང་བའི་ཕྱིར་དུ་
བསྐྱེད་རྫོགས་དང་སྒོ་བསྟུན་པའི་མན་ངག་རྣམས་ནི་བཏང་སྙོམས་སུ་བཞག་གོ །
འདིར་རྩ་བ་གཞུང་གསུམ་བཀོད་པའི་དགོས་པ་ནི་མན་ངག་བློ་ལ་འཛིན་པ་དང་།
ཁོ་བོའི་རང་བཟོ་མིན་པར་ཤེས་པ་དང་། བཀའ་དང་བསྟན་བཅོས་འཛམ་བུ་ཆུ་
གསེར་འདྲ་བ་དུ་མའི་དབུས་ན་ལེགས་བཤད་རྨད་དུ་བྱུང་བ་ཡིད་བཞིན་ནོར་བུ་དང་
འདྲ་བའི་ཆེ་བ་རྟོགས་པའི་ཆེད་དུ་ཡིན་ནོ། །ཐོད་རྒལ་གྱི་རྣམ་གྲངས་བཤད་པའི་
སྐབས་ཏེ་བཞི་པའོ། །སྨྲས་པ། བརྒྱུད་གསུམ་བླ་མའི་ཞལ་ལུང་མ་ནོར་བ། །ཊཱཀ་
བྱེ་བའི་ཐུགས་གཅུད་དངས་མའི་ཆོས། །སྨིན་གྲོལ་གདམས་པའི་དགའ་སྟོན་དྲི་མེད་
འདི༑ ༑སྐལ་བཟང་སློབ་ཚོགས་མྱོས་པའི་དཔྱིད་དུ་བསྐྲུན། །འདིར་འབད་རྣམ་པར་
དཀར་བའི་བསོད་ནམས་ཀྱིས། །ཡང་གསང་འོད་གསལ་རྡོ་རྗེ་རྩེ་མོའི་ལམ། །མ་་་་
འབད་འགྲོ་ཀུན་རྒྱུད་ལ་རབ་ཞུགས་ཏེ། །འཁོར་བའི་རྒྱ་མཚོ་དོང་ནས་སྤྲུག་པར་་་་་
ཤོག ༑བདག་ནི་འདི་ནས་ནམ་མཁའ་ཇི་སྲིད་དུ་། །ཀུན་གཟིགས་མི་ཕམ་རྒྱ་མཚོས་
རྗེས་སུ་བཟུང་། །བསླབ་གསུམ་ཆོས་ཀྱི་གཏེར་ལ་དབང་འབྱོར་ཏེ། །བསྟན་འགྲོའི་
དོན་ལ་རྟག་ཏུ་བརྩོན་པར་ཤོག །ཅེས་པ་ནི་རང་ལོ་བཅུ་དྲུག་གི་དུས་སུ་རང་ལ་ཉེར་
མཁོའི་ཕྱིར་དུ་རྒྱལ་དབང་ཀློང་ཆེན་པ་དང་། ཀུན་མཁྱེན་མི་ཕམ་པའི་གཞུང་ལ་གཞི་བྱས་ཏེ།
མན་ངག་དམར་ཁྲིད་དུ་བཀོད་པ་མི་ལོ་བཅོ་བརྒྱད་ཀྱི་བར་དུ་གསང་རྒྱ་བྱས་མཐར་རྫོགས་་
ཆེན་གྱི་ཉམས་ལེན་ལ་གཏིང་ནས་མོས་ཀྱང་། རྒྱུད་ལུང་གཞན་ལྟ་ཅི་མན་ངག་གནད་འདུས་་་་
ཡང་ཐིག་ཡིད་གཞིན་ནོར་བུ་ཙམ་ལའང་ལྟ་རྟོག་བྱེད་ནུས་ཀྱི་བརྩོན་པ་དང་བྲལ་ཞིང་། ཚིག་་་་
དོན་འགྲོལ་བའི་ཤེས་རབ་ཀྱིས་དབུལ་བའི་གྲོང་སྔགས་ཕལ་བ་འགའི་ཆེད་དུ་དམིགས་ནས་་་
ཕྲི་བསྣན་ཅུང་ཟད་བྱས་ཏེ་ངག་དབང་བློ་གྲོས་མཚུངས་མེད་པས་རབ་བྱུང་རྒྱལ་པོའི་ཤིང་སྦྲུལ་
ཟླ་ཚེས་ལ་བཀོད་པ་དགེ་ལེགས་འཕེལ། ཉམས་ལེན་བྱེད་ངེས་མ་གཏོགས་གཞན་ལ་སྤེལ་མི་
རུང་ངོ་། །སྡེ་གསུམ་སྲུང་མ་རྒྱ་མཚོས་ཆོས་འདི་ལ་བྱ་ར་གྱིས་ཤིག །ས་མ་ཡ། ན་ར་ཀན།
དགེ་ལེགས་འཕེལ།། །།
.：
- 236 -
9
-237 -



...
：
དྷཱི༔ སེམས་ངོ་མཛུབ་བཙུགས་ཀྱི་གདམས་པའི་བསྡུས་དོན་
ཟབ་དོན་སྒོ་བརྒྱ་འབྱེད་པའི་ལྡེ་མིག་བཞུགས་སོ། །
དྷཱི༔ ངེས་པ་དོན་གྱི་ཐམས་ཅད་མཁྱེན་པ་འཇམ་དཔལ་དགྱེས་པའི་རྡོ་རྗེ་ལ་ཕྱག་་་་་
འཚལ་ལོ། །དེ་ལ་འདིར་རྒྱུད་ལུང་མན་ངག་མཐའ་དག་གི་ཟབ་གནད་ཡོད་ཚད་
ཉུང་ངུའི་ངག་གིས་གསལ་བར་སྟོན་པའི་ལེགས་བཤད་སེམས་ངོ་མཛུབ་བཙུགས་་་་
འདི་ལ། དངོས་བསྟན་ཁྲེགས་ཆོད་ཀྱི་ལྟ་བ་དང་སྦྱར་ནས་འཆད་ཚུལ་དང་། སྦས་་་་
དོན་ཐོད་རྒལ་གྱི་སྒོམ་པ་དང་སྦྱར་ནས་འཆད་ཚུལ་གཉིས་ལས། དང་པོའི་དབང་དུ་
བྱས་ན། བསྟན་བཅོས་རྩོམ་པ་ལ་འཇུག་པའི་ཐབས་ལ། དོན་དང་མཐུན་པའི་
མཚན་༑ ལྷ་དང་བླ་མར་མཆོད་པར་བརྗོད་པ། མན་ངག་གི་ཆེ་བ་བརྗོད་དེ་སྤྲོ་བ
བསྐྱེད་པ་རྣམས་དང་། བརྩམ་པ་མཐར་ཕྱིན་པའི་ཡན་ལག་ཏུ། དམ་ཚིག་ཚད་དུ་
བཙུགས་ཏེ་ཟབ་མོའི་མན་ངག་གསང་བར་གདམས་པ། དུས་ནམ་གྱི་ཚེ་གདུལ་བྱ་་་
གང་གི་ཆེད་དུ་གདམས་པ་ཟབ་མོ་གང་ཞིག་རྩོམ་པ་པོ་གང་གིས་མཛད་པའི་མཛད་
བྱང་རྣམས་ཐུན་མོང་དུ་ཀུན་ལ་སྦྱར་ནས། བརྩམ་བྱ་བསྟན་བཅོས་ཀྱི་ལུས་དངོས་་་་
ལ་བསྟན་པའི་བདག་པོའི་དགོངས་གནད་རྒྱུད་སྡེའི་ཚིག་རྐང་གསུམ་གྱི་སྦས་དོན་་་་
མངོན་དུ་བསླངས་ནས་བཤད་ཚུལ། དཔལ་ས་ར་ཧའི་མན་ངག་སྐལ་ལྡན་གྲོལ་་་་་་
ཐབས་གསུམ་གྱི་ཚུལ་དུ་བཤད་པ། དགའ་རབ་རྡོ་རྗེའི་ཚིག་གསུམ་གནད་དུ་བརྡེག་
པའི་མན་ངག་བཞིན་བཤད་པ། ཤྲཱི་སིང་ཧའི་འདེབས་ལུགས་གསུམ་དང་གཟེར་བུ་
བདུན་གྱི་ལུགས་སུ་བཤད་པ། ཛྙཱ་ན་སུ་ཏྲའི་གཞག་ཐབས་བཞིའི་དགོངས་པ་བཞིན་
བཤད་པ། པདྨ་ཀ་རའི་ངོ་བོ་རང་བཞིན་ཐུགས་རྗེ་གསུམ་གྱི་ངོ་སྤྲོད་ལྟར་བཤད་པ་
སྟེ་འཆད་ཚུལ་དྲུག་ལས། ༈ དང་པོ་དང་གཉིས་པ་གཉིས་ལ་རེ་རེ་བཞིན་དུ་རྒྱ་ཆེ་བ་
པཎྜི་ཏའི་ལུགས་བཞིན་གསལ་བར་དགྲོལ་བ་དང་། ཟབ་པ་ཀུ་སཱ་ལིའི་ལུགས་
བཞིན་གནད་དུ་བསྡུས་ནས་བཤད་པ་གཉིས་གཞུང་ན་དངོས་སུ་གསལ་བས་རྟོགས་
དུg
སེམས་ངོ་འཛུགས་བཙུགས་ཀྱི་བསྡུས་དོན།།
པར་སླའོ། ༈ །གསུམ་པ་དགའ་རབ་རྡོ་རྗེའི་ཚིག་གསུམ་གནད་དུ་བརྡེག་པའི་མན་་་
ངག་བཞིན་བཤད་པ་ལ། ངོ་རང་ཐོག་ཏུ་སྤྲད་པ། ཐག་གཅིག་ཐོག་ཏུ་གཅད་པ།
གདེང་གྲོལ་ཐོག་ཏུ་བཅའ་བ་དང་གསུམ་ལས། དང་པོ་ལ། གཞག་ཐབས་ཀྱི་མན་་་
ངག་དང་། ངོ་སྤྲོད་ཀྱི་གནད་དང་། ཤན་འབྱེད་ཀྱི་འཕྱོང་བཤད་པ་དང་གསུམ་ལས།
དང་པོ་ནི། དེ་ཡང་རང་གི་སེམས་འདི་སོགས་ཀྱིས་བསྟན། གཉིས་པ་ལ། སྤང་བླང་
བྱ་རྩོལ་ལས་འདས་པའི་གཤིས་ནམ་མཁའ་ལྟ་བུ་གཏན་ལ་དབབ་པ། ཟང་ཐལ་་་་་
རྗེན་པའི་ཡེ་ཤེས་འཕོ་འགྱུར་མེད་པར་ངོ་སྤྲད་པ། ལྷུན་མཉམ་ཡངས་པ་ཆེན་པོའི་་་་
ཀློང་དུ་འཁོར་འདས་མིང་མེད་ཆེན་པོར་ལ་བཟླ་བ་དང་གསུམ་ལས། དང་པོ་ནི། དེ་
ལྟར་ཅི་ཡང་མ་དྲན་སོགས་ཀྱིས་བསྟན། གཉིས་པ་ནི། རང་གི་རང་བཞིན་རང་གིས་
སོགས་ཀྱིས་བསྟན། གསུམ་པ་ནི། དེ་ལས་གཞན་དུ་ཞེས་པས་བསྟན། གསུམ་པ་་་
ཤན་འབྱེད་ཀྱི་འཕྱོང་བཤད་པ་ནི། སྔ་མ་མུན་ཐོམ་མེ་སོགས་ཀྱིས་བསྟན། གཉིས་་
པ་ཐག་གཅིག་ཐོག་ཏུ་གཅད་པ་ལ། ལྟ་བ་རང་བྱུང་ཡེ་ཤེས་སུ་ཐག་བཅད།
དགོངས་པ་དུས་གསུམ་དུས་མེད་དུ་ངང་བསྐྱངས་། གནས་ལུགས་ཆོས་མེད་ཡེ་ཟད་
དུ་ལ་བཟླ་བ་དང་གསུམ་ལས། དང་པོ་ལ་ཐག་གཅད་པའི་ཡུལ་ངོས་གཟུང་བ་དང་།
ཇི་ལྟར་ཐག་གཅོད་པའི་ཚུལ་གཉིས་ལས། དང་པོ་ལ་གོལ་ཤོར་གྱི་འཕྲང་བསལ་བ་
དང་༑ ནོར་མེད་ཀྱི་ལམ་ངོས་གཟུང་བ་དང་གཉིས་ལས། དང་པོ་ལ་སེམས་སྡེ་དང་
ཕྱོགས་མཐུན་གྱི་གོལ་ས་ངོས་གཟུང་བ། ཀློང་སྡེ་དང་ཕྱོགས་མཐུན་གྱི་གོལ་ས་ངོས་
གཟུང་བ། ཐུན་མོང་དུ་གཉིས་ཀ་ཞེན་མེད་ལམ་གྱི་སྤང་བྱར་བསྟན་པ་དང་གསུམ་་
ལས༑ དང་པོ་ནི། སེམས་ངོའི་ངང་དུ་སོགས་ཀྱིས་བསྟན། གཉིས་པ་ཁ་ཅིག་སྟོང་
ཆམ་མེ་སོགས་ཀྱིས་བསྟན། གསུམ་པ་དེ་གཉིས་ཀ་སོགས་ཀྱིས་བསྟན། གཉིས་པ་
ནི་དེའི་ཚེ་གསལ་བ་སོགས་ཀྱིས་བསྟན། གཉིས་པ་ཇི་ལྟར་ཐག་བཅད་པའི་ཚུལ་ནི་
དེ་བཞིན་དུ་ཡིད་དཔྱོད་ཉམས་ཀྱི་སོགས་ཀྱིས་བསྟན། གཉིས་པ་དགོངས་པ་དུས་་་
གསུམ་དུས་མེད་དུ་ངང་བསྐྱང་བ་ལ། མཉམ་གཞག་གི་སྒོམ་པ་ངོས་གཟུང་། རྗེས་་
ཐོབ་བོགས་འདོན་གྱི་མན་ངག་རྒྱས་པར་བཀྲལ་བ། ཞོར་ལ་ཞི་ལྷག་གི་འགལ་ཟླ་་་
མ་
-238 -
- 239 -



སེམས་ངོ་འཛུགས་བཙུགས་ཀྱི་བསྡུས་དོན།
“པ་་
སྤང་བར་གདམས་པ་དང་གསུམ་ལས། དང་པོ་ནི་རིག་པའི་བབས་ངོ་ཤེས་པ་ཙམ་་་
གྱིས་མི་ཆོག་སོགས་ཀྱིས་བསྟན། གཉིས་པ་ནི། དེ་ལྟར་སྐྱོང་དུས་སོགས་ཀྱིས་་་་་
བསྟན་༑ གསུམ་པ་ལ་གཉེན་པོ་ཞི་ལྷག་བཤད་པ། འགལ་ཟླ་ངོས་གཟུང་བ་གཉིས་
ལས༑ དང་པོ་ལ། ཞི་ལྷག་གི་རྒྱུ་བཤད་པ། རྫོགས་ཆེན་རང་ལུགས་ཀྱི་ཞི་ལྷག་ཟུང་
འཇུག་ངོས་བཟུང་བ་གཉིས་ལས། དང་པོ་ནི་འདི་དུས་སྤྱིར་རིག་པ་དང་སོགས་་
ཀྱིས་བསྟན། གཉིས་པ་ནི། སྐྱོང་དུས་ཆུ་མ་བསྒུལ་ན་སོགས་ཀྱིས་བསྟན། གཉིས་་་་
པ་ནི་བདག་གི་བསྒོམ་རྒྱུ་འདི་སོགས་ཀྱིས་བསྟན། གསུམ་པ། གནས་ལུགས་ཆོས་
མེད་ཡེ་ཟད་དུ་ལ་བཟླ་བ་ལ། གང་ལས་བྱུང་བའི་རྒྱུ་ཆོས་དང་ཆོས་ཉིད་ཀྱི་ཉམས་་་་
ལེན་བཤད་པ། ཆོས་ཟད་མཐར་ཐུག་གི་འབྲས་བུ་སྟོང་གསལ་དབྱེར་མེད་དུ་
བཞུགས་ཚུལ་བཤད་པ་གཉིས་ལས། དང་པོ་ནི་རང་བབས་འཇོག་པའི་དྲན་
སོགས་ཀྱིས་བསྟན། གཉིས་པ་ནི་རང་བབས་ཡེ་གནས་དང་སོགས་ཀྱིས་བསྟན།
གསུམ་པ་གདེང་གྲོལ་ཐོག་ཏུ་བཅའ་བ་ལ། གྲོལ་བའི་ཡེ་ཤེས་ངོས་གཟུང་བ། རང་
རྫོགས་ལྷུན་གྲུབ་ཀྱི་འབྲས་བུས་སྤྲོ་བ་བསྐྱེད་པ་དང་གཉིས་ལས། དང་པོ་ལ་ཡེ་
ཤེས་ཀྱི་རྒྱུ་དང་ཡེ་ཤེས་དངོས་བཤད་པ་གཉིས་ལས། དང་པོ་ནི་དེ་ལྟར་ཡང་དཔལ་
ས་ར་ཧའི་སོགས་ཀྱིས་བསྟན། གཉིས་པ་ནི་དེས་ན་རང་བབས་བཞག་པ་སོགས་
ཀྱིས་བསྟན། གཉིས་པ་ལ་གནས་སྐབས་དང་མཐར་ཐུག་གི་འབྲས་བུ་གཉིས་ལས།
དང་པོ་ནི་གོམས་པའི་ཚད་སོགས་ཀྱིས་བསྟན། གཉིས་པ་ནི་རང་སེམས་འོད་
གསལ་སོགས་ཀྱིས་བསྟན་ཏོ། ། ༈ བཞི་པ་ཤྲཱི་སིང་ཧའི་འདེབས་ལུགས་གསུམ་དང་
གཟེར་བུ་བདུན་གྱི་ལུགས་བཤད་པ་ལ། ཆོས་ཟད་ཀ་དག་ཆེན་པོར་ལ་བཟླ་བ། བྱ་
བྲལ་ཟང་ཐལ་རྗེན་པར་འགག་བསྡམ་པ། ཡོངས་གྲོལ་མཉམ་པ་ཆེན་པོར་ཆིངས་་་་
སུ་བཅིང་བ་དང་གསུམ་ལས། དང་པོ་ལ་ལྟ་བའི་གོལ་ས་བཤད་པ། རང་བྱུང་གི་ས
རིག་པ་ངོ་སྤྲད་པ་དང་གཉིས་ལས། དང་པོ་ནི་དེ་ཡང་རང་གི་སེམས་འདི་སོགས་
ཀྱིས་བསྟན། གཉིས་པ་ལ། ཡེ་ཤེས་ཟང་ཐལ་གྱི་གཟེར་འཁོར་འདས་གཉིས་ཀྱི་་
བར་དུ་གདབ་པ་རྩྭ་དང་མེ་འཕྲད་པ་ལྟ་བུའི་མན་ངག་དང་། ལྟ་བ་གྲོལ་ཡན་གྱི་
གཟེར་རྟག་ཆད་གཉིས་ཀྱི་བར་དུ་གདབ་པ་བཞིན་དང་མེ་ལོང་འཕྲད་པ་ལྟ་བུའི་་་་
མན་ངག་གཉིས་ལས། དང་པོ་ལ་གཟེར་བུ་གདབ་པའི་ཡུལ་དང་། གཟེར་བུ་དངོས།
ཐེབས་པའི་ཚད་བཤད་པ་གསུམ་ལས། དང་པོ་ནི། དེ་ལྟར་ཅི་ཡང་མ་དྲན་སོགས་་་་
ཀྱིས་བསྟན། གཉིས་པ་ནི་བབས་ཀྱིས་བལྟས་པའི་སོགས་ཀྱིས་བསྟན། གསུམ་པ་
ནི་རང་གི་རང་བཞིན་རང་གིས་སོགས་ཀྱིས་བསྟན། གཟེར་བུ་གཉིས་པ་ལ། གཟེར་
བུ་ངོས་གཟུང་། གདབ་ཡུལ་ལ་ཐེབས་པའི་ཚད་བཤད་པ། དེ་ཉིད་རྒྱུད་ལུང་གཞན་
གྱི་ཤེས་བྱེད་དུ་བསྟན་པ་དང་གསུམ་ལས། དང་པོ་ནི། དེ་ལྟར་རྟོགས་ཚེ་སོགས་་་་་
ཀྱིས་བསྟན། གཉིས་པ་ནི། དེ་ལས་གཞན་དུ་གྱུར་པའི་སོགས་ཀྱིས་བསྟན། གསུམ་
པ་ལ་བྱེ་བྲག་ཏུ་ཡང་གསང་སྙིང་ཐིག་གི་རྒྱུད་ལུང་ཤེས་བྱེད་ཡིན་པའི་ཚུལ། སྤྱིར་་་
རྫོགས་ཆེན་དང་ཕྱག་ཆེན་དང་དབུ་མ་གསུམ་གྱི་གཞུང་ཤེས་བྱེད་དུ་བསྟན་
གཉིས་ལས། དང་པོ་ནི་སྔ་མ་མུན་ཐོམ་མེ་སོགས་ཀྱིས་བསྟན། གཉིས་པ་དེས་ན་ཐ་
མལ་སོགས་ཀྱིས་བསྟན། གཉིས་པ་བྱ་བྲལ་ཟང་ཐལ་རྗེན་པར་འགག་བསྡམ་པ་ལ།
སྒྲོན་མ་རང་དག་གི་གཟེར་ཡུལ་སེམས་གཉིས་ཀྱི་བར་དུ་གདབ་པ་མུན་ཁུང་དུ་སྒྲོན་
མེ་བཏེགས་པ་ལྟ་བུའི་མན་ངག་དང་། སྒོ་ལྔ་རང་ཡན་གྱི་གཟེར་བྱིང་རྒོད་གཉིས་ཀྱི་
བར་དུ་གདབ་པ་བུ་གཅིག་པུ་མ་དང་འཕྲད་པ་ལྟ་བུའི་མན་ངག་དང་། ངོ་བོ་རང་
དག་གི་གཟེར་བློ་དངོས་གཉིས་ཀྱི་བར་དུ་གདབ་པ་ཡིད་མཐུན་པའི་ཕོ་མོ་འཕྲད་པ་
ལྟ་བུའི་མན་ངག་དང་། རིག་པ་ཆོས་མིན་གྱི་གཟེར་ཆོས་ཅན་ཆོས་ཉིད་ཀྱི་བར་དུ་
གདབ་པ་ཉི་ཟེར་དང་བ་མོ་འཕྲད་པ་ལྟ་བུའི་མན་ངག་དང་བཞི་ལས། དང་པོ་ལ་
འགལ་ཟླ་གོལ་ས་བཤད་པ་དང་། འཁྲུལ་མེད་ཀྱི་གཟེར་དངོས་བཤད་པ་གཉིས་
ལས༑ དང་པོ་ལ་ཆོས་ཅན་གསལ་བའི་གོལ་ས་ངོས་གཟུང་། ཆོས་ཉིད་སྟོང་པའི་
གོལ་ས་ངོས་གཟུང་། གོལ་ས་ཡིན་པའི་འཐད་པ་བརྗོད་པ་དང་གསུམ་ལས། དང་་་
པོ་ནི། སེམས་ངོའི་ངང་དུ་སོགས་ཀྱིས་བསྟན། གཉིས་པ་ཁ་ཅིག་གིས་སྟོང་ཆམ་མེ་་
སོགས་ཀྱིས་བསྟན། གསུམ་པ་དེ་གཉིས་ཀ་སོགས་ཀྱིས་བསྟན། གཉིས་པ་ལ་
གཟེར་བུ་གདབ་པའི་ཡུལ་ངོས་གཟུང་བ། གཟེར་བུ་ཇི་ལྟར་གདབ་པའི་ཐབས་་་་་་
་
dgs
- 240 -
- 241-



བཤད་པ། གཟེར་བུ་ཐེབས་པའི་ཚད་བཤད་པ་དང་གསུམ་ལས། དང་པོ་ནི་དེའི་ཚེ་
གསལ་བ་སོགས་ཀྱིས་བསྟན། གཉིས་པ་ནི་བབས་ལ་བལྟས་པས་སོགས་ཀྱིས་་་་་
བསྟན་༑ གསུམ་པ་ནི་དེ་ལ་རིག་ངོ་ཞེས་སོགས་ཀྱིས་བསྟན། གཉིས་པ་ལ་གཟེར་བུ་
གདབ་པའི་ཡུལ། གཟེར་བུ་དངོས་དཔེའི་སྒོ་ནས་ངོས་གཟུང་། ཞི་ལྷག་ཟུང་འཇུག་
གི་རྟགས་ཀྱིས་ཐེབས་པའི་ཚད་བཤད་པ་དང་གསུམ་ལས། དང་པོ་ནི་དེ་བཞིན་དུ་་་
ཡིད་དཔྱོད་ཉམས་ཀྱི་ཤུན་པ་སྣ་ཚོགས་དང་ཞེས་པས་བསྟན། གཉིས་པ་ནི་བྲལ་་་་་
བའི་རིག་པ་འབྲས་སྣེའུ་ལྟ་བུ་ཞེས་པས་བསྟན། གསུམ་པ་ནི་ཆོས་ཉིད་རང་བབས་
སོགས་ཀྱིས་བསྟན། གསུམ་པ་ལ་མདོར་བསྟན་རྒྱས་བཤད་གཉིས་ལས་དང་པོ་ནི།
རིག་པའི་བབས་ཞེས་སོགས་ཀྱིས་བསྟན། གཉིས་པ་ལ་གཟེར་བུ་གདབ་པའི་ཡུལ་
གྱི་དབྱེ་བ་བཤད་པ། གཟེར་བུ་གདབ་པའི་ཐབས་བཤད། གཟེར་བུ་ཐེབས་ཚད་་་
བཤད་དེ་སྤྲོ་བ་བསྐྱེད་པ་དང་གསུམ་ལས། དང་པོ་ནི་དེ་ལྟར་སྐྱོང་དུས་སོགས་ཀྱིས་
ཉིས་པ་ནི་གང་ཤར་ཆེད་འཛིན་མེད་པར་རང་ལམ་བསྐྱང་
བསྟན་༑ གསུམ་པ་ལྷག་པར་མ་གོམས་སོགས་ཀྱིས་བསྟན། བཞི་པ་ལ་གཟེར་བུ་་་
གང་ལས་བྱུང་བའི་ཁུངས་བཤད་པ། ཞི་ལྷག་དབྱེར་མེད་ཀྱི་གཟེར་བུ་ངོས་གཟུང་།
གདབ་པའི་ཡུལ་ངོས་བཟུང་ནས་དེ་ལ་མ་ཐེབས་པའི་སྐྱོན་བཤད་པ། ཐེབས་པ་
ཕན་ཡོན་བཤད་པ་དང་བཞི་ལས། དང་པོ་ནི་འདི་དུས་ཕྱིར་སོགས་ཀྱིས་བསྟན།
གཉིས་པ་སྐྱོང་དུས་ཆུ་སོགས་ཀྱིས་བསྟན། གསུམ་པ་བདག་གི་བསྒོམ་རྒྱུ་ཞེས་་་་་་
སོགས་ཀྱིས་བསྟན། བཞི་པ་རང་བབས་འཇོག་པའི་སོགས་ཀྱིས་བསྟན་ཏོ། །
གསུམ་པ་ཡོངས་གྲོལ་མཉམ་པ་ཆེན་པོར་ཆིངས་སུ་བཅིང་བ་ལ། ཡོངས་གྲོལ་གྱི་རྒྱུ་
ཚོགས་གཏན་ལ་དབབ་པ། དེ་ལས་བྱུང་བའི་གྲོལ་བའི་ཡེ་ཤེས་ངོས་གཟུང་བ་
གཉིས་ལས། དང་པོ་ནི། དེ་ལྟར་ཡང་དཔལ་ས་ར་ཧའི་སོགས་ཀྱིས་བསྟན། གཉིས་
པ་ལ་ཆོས་སྐུ་ཡེ་རྫོགས་ཀྱི་གཟེར་སྣང་སྟོང་གཉིས་ཀྱི་བར་དུ་གདབ་པོ་དབུལ་པོ་་་
གཏེར་མཛོད་དང་འཕྲད་པ་ལྟ་བུའི་མན་ངག་གི་གཟེར་བུ་དངོས། ཇི་ལྟར་གདབ་་་
པའི་ཚུལ་བཤད་པ། གང་ལ་གདབ་པའི་ཡུལ་ངོས་གཟུང་བ། ཐེབས་པའི་ཚད་་་་༌་
སེམས་ངོ་འཛུགས་བཙུགས་ཀྱི་བསྡུས་དོན།
བཤད་པ་དང་བཞི་ལས། དང་པོ་ནི་ལྷན་ཅིག་སྐྱེས་པ་སོགས་ཀྱིས་བསྟན། གཉིས་་
པ་ནི་དེས་ན་རང་བབས་གཞག་པ་དང་རང་ངོ་ཤེས་པའི་རིག་པ་ཞེས་པས་བསྟན།
གསུམ་པ་ནི་སེམས་ཀྱི་ངོ་བོའམ་ཆོས་ཉིད་ཅེས་པས་བསྟན། བཞི་པ་ལ་ཡོན་ཏན་་་
བརྗོད་དེ་མདོར་བསྟན། རྣམ་གྲངས་བརྗོད་དེ་རྒྱས་པར་བཤད་པ་གཉིས་ལས་དང་
པོ་ནི་སྐྱོང་ཚུལ་འདི་སོགས་ཀྱིས་བསྟན། གཉིས་པ་ལ། ཡེ་གྲོལ་ངོ་བོ་བརྗོད་པའི་སྒོ་
ནས་བཤད་པ། རང་གྲོལ་འབྲས་བུ་མཚོན་ཏེ་བཤད་པ། ཤར་གྲོལ་ཡིད་ཆེས་ཀྱི་སྒོ་
ནས་བཤད་པ། གཅིག་གྲོལ་ཆེ་བ་བརྗོད་པའི་སྒོ་ནས་བཤད་པ། མཐའ་གྲོལ་བྲི་་་
གང་དང་བྲལ་བར་བསྟན་པའི་སྒོ་ནས་བཤད་པའོ། །དང་པོ་ནི་དེ་གོམས་པའི་ཚད་
སོགས་ཀྱིས་བསྟན། གཉིས་པ་ནི་ཡང་དག་པའི་ལམ་སོགས་ཀྱིས་བསྟན། གསུམ་པ་
ནི་རྟོགས་བདེ་ཞིང་ཚེགས་ཆུང་བ་སོགས་ཀྱིས་བསྟན། བཞི་པ་ནི་ཟབ་ཅིང་མྱུར་བ་
སོགས་ཀྱིས་བསྟན། ལྔ་པ་ནི་རང་སེམས་འོད་གསལ་སོགས་ཀྱིས་བསྟན་ཏོ།། །། ༈
ལྔ་པ་བླུན་སུ་ཏྲའི་གཞག་ཐབས་བཞིའི་དགོངས་པ་བཞིན་བཤད་ན། སྣང་བ་ཡུལ་་་་
གྱི་བློ་ཅན་ལ་རྒྱས་པར་དགྲོལ་བ་དང་། རིག་པ་རང་སྣང་གི་བློ་ཅན་ལ་བསྡུས་ཏེ་་
བསྟན་པ་གཉིས་ལས། དང་པོ་ལ། ལྟ་བ་རང་གཞག་གཞི་རུ་བཤད་པ། སྒོམ་པ་
རང་གཞག་ལམ་དུ་བཤད་པ། སྤྱོད་པ་རང་གཞག་གྲོགས་སུ་བཤད་པ། འབྲས་བུ་
རང་གཞག་ཐོབ་བྱར་བསྟན་པ་དང་བཞི་ལས། དང་པོ་ལ། སྔོན་འགྲོའི་གནད་
བཤད་པ། དངོས་གཞིའི་ལྟ་བ་ངོས་གཟུང་བ། འདྲ་ནོར་གྱི་འཕྲང་བསལ་བ་དང་་་་
གསུམ་ལས། དང་པོ་ནི་དེ་ཡང་རང་གི་སེམས་སོགས་ཀྱིས་བསྟན། གཉིས་པ་ལ་་་་་
མན་ངག་རི་བོ་ཅོག་གཞག་གི་ཐབས་བཤད་པ། གྲོང་ཁྱེར་རྒྱུན་གཅོད་ཀྱི་ལྟ་བ་ངོས་
གཟུང་བ། ཁམས་གསུམ་ཡོངས་གྲོལ་གྱི་དགོངས་པ་གཏན་ལ་དབབ་པ། ཉོན་
མོངས་རང་དག་གི་འབྲས་བུའི་དུས་སྐབས་བཤད་པ་དང་བཞི་ལས། དང་པོ་ནི་དེ་་
ལྟར་ཅི་ཡང་མ་དྲན་སོགས་ཀྱིས་བསྟན། གཉིས་པ་ལ་ངོ་བོ་རང་བཞིན་ཐུགས་རྗེ་
གསུམ་སོ་སོར་བཤད་པ་དང་། ཐུན་མོང་དུ་མཇུག་བསྡུ་བ་གཉིས་ལས། དང་པོ་ནི་་
འགྱུ་དྲན་བྲལ་བའི་སོགས་ཀྱིས་བསྟན། གཉིས་པ་ནི་དེ་ལ་བསམ་བརྗོད་སོགས་་་་་
g
• 242 -
-243-



ནrt
ཀྱིས་བསྟན། གསུམ་པ་ནི་དེ་ལྟར་རྟོགས་ཚེ་སོགས་ཀྱིས་བསྟན། བཞི་པ་ནི་དེ་ལས་
གཞན་དུ་སོགས་ཀྱིས་བསྟན། གསུམ་པ་ནི་སྔ་མ་མུན་ཐོམ་མེ་སོགས་ཀྱིས་བསྟན།
གཉིས་པ་བསྒོམ་པ་རང་གཞག་ལམ་དུ་བཤད་པ་ལ། མན་ངག་རྒྱ་མཚོ་ཅོག་གཞག་
གི་ཐབས་བཤད་པ། ཉིན་མཚན་ཁ་སྦྱོར་གྱི་སྒོམ་པ་ངོས་གཟུང་བ། སྣང་སྲིད་གཞིར་
བཞག་གི་དགོངས་པ་གཏན་ལ་དབབ་པ། ཉོན་མོངས་རྒྱས་ཐེབས་ཀྱི་འབྲས་བུ་་་
དུས་སྐབས་བཤད་པ་དང་བཞི་ལས། དང་པོ་ནི་སེམས་ངོའི་ངང་དུ་སོགས་ཀྱིས་
བསྟན༑ གཉིས་པ་ནི། གཟུང་འཛིན་དུ་ཞེན་པའི་སོགས་ཀྱིས་བསྟན། གསུམ་པ་ནི་
འཛིན་པ་ཅན་གྱི་ཉམས་ཀྱི་སོགས་ཀྱིས་བསྟན། བཞི་པ་ནི་དེ་བཞིན་དུ་ཡིད་དཔྱོད་་་
ཉམས་ཀྱི་སོགས་ཀྱིས་བསྟན། གསུམ་པ་སྤྱོད་པ་རང་གཞུག་གྲོགས་སུ་བཤད་པ་ལ།
མན་ངག་སྣང་བ་ཅོག་གཞག་གི་ཐབས་བཤད་པ། སྣང་བ་དབང་བསྒྱུར་གྱི་སྤྱོད་པ་་
ངོས་གཟུང་བ། སྣང་སྲིད་གཞིར་བཞེངས་ཀྱི་དགོངས་པ་གཏན་ལ་དབབ་པ། ཉོན་་་
མོངས་ཡེ་ཤེས་སུ་གྲོལ་བའི་འབྲས་བུའི་དུས་སྐབས་བཤད་པ་དང་བཞི་ལས། དང༌
པོ་ནི་རིག་པའི་བབས་ངོ་ཤེས་པ་སོགས་ཀྱིས་བསྟན། གཉིས་པ་ནི་དེ་ལྟར་སྐྱོང་དུས་
སོགས་ཀྱིས་བསྟན། གསུམ་པ་ནི་ལྷག་པར་མ་གོམས་སོགས་ཀྱིས་བསྟན། བཞི་པ་
ནི་ཐོབ་པ་སོགས་ཉམས་ཕྱི་མ་དག་རིམ་བཞིན་འབྱུང་ངོ་ཞེས་པས་བསྟན། བཞི་པ་
འབྲས་བུའི་རང་བཞིན་ཐོབ་བྱར་བསྟན་པ་ལ། མན་ངག་རིག་པ་ཅོག་གཞག་གི་་
ཐབས་བཤད་པ། རང་བཞིན་རྣམ་པར་དག་པའི་འབྲས་བུ་ངོས་གཟུང་བ། སྲིད་་
གསུམ་ཀ་དག་གི་དགོངས་པ་གཏན་ལ་དབབ་པ། ཉོན་མོངས་རང་གྲོལ་གྱི་འབྲས་་་་
བུའི་དུས་སྐབས་བཤད་པ་དང་བཞི་ལས། དང་པོ་ནི་འདི་དུས་སྤྱིར་རིག་པ་སོགས་
ཀྱིས་བསྟན། གཉིས་པ་ནི་སྐྱོང་དུས་ཆུ་སོགས་ཀྱིས་བསྟན། གསུམ་པ་ནི་བདག་གི་་
བསྒོམ་རྒྱུ་སོགས་ཀྱིས་བསྟན། བཞི་པ་ནི། རང་བབས་ཡེ་གནས་སོགས་ཀྱིས་བསྟན།
གཉིས་པ་རིག་པ་རང་སྣང་གི་བློ་ཅན་ལ་བསྡུས་ཏེ་བསྟན་པ་ལ། ལྟ་བ་ངོ་སྤྲད་པ་
དང་༑ སྒོམ་སྤྱོད་གཉིས་མེད་ཀྱིས་ཉམས་སུ་བླང་བ། འབྲས་བུ་རང་ཆས་སུ་སྨིན་
ཚུལ་ཀྱིས་སྤྲོ་བ་བསྐྱེད་པ་དང་གསུམ་ལས། དང་པོ་ནི་དེ་ལྟར་དཔལ་ས་ར་ཧའི་
སེམས་ངོ་འཛུགས་བཙུགས་ཀྱི་བསྡུས་དོན།
སོགས་ཀྱིས་བསྟན། གཉིས་པ་ནི་དེས་ན་རང་བབས་བཞག་སོགས་ཀྱིས་བསྟན།
གསུམ་པ་ནི་གོམས་པའི་ཚད་སོགས་ཀྱིས་བསྟན་ཏོ། ༈ །དྲུག་པ་པདྨ་ཀ་རའི་ངོ་བོ་
རང་བཞིན་ཐུགས་རྗེ་གསུམ་གྱི་ངོ་སྤྲོད་ལྟར་བཤད་ན། མན་ངག་གི་རང་བཞིན་
གསལ་བར་བཤད་པ་དང་། མན་ངག་རྒྱུད་ལྡན་གྱི་གང་ཟག་ལ་སྤྲོ་བ་བསྐྱེད་པ་དང་
གཉིས་ལས། དང་པོ་ལ་ངོ་བོ་རང་བཞིན་ཐུགས་རྗེ་གསུམ་གྱི་ཉམས་ལེན་སོ་སོར་
བཤད་པ་དང༌། ཐུན་མོང་དུ་ས་ལམ་བགྲོད་ཚུལ་བཤད་པས་མཇུག་བསྡུ་བ་དང་
གཉིས་ལས། དང་པོ་ལ་ངོ་བོ་སྟོང་པའི་ཉམས་ལེན་བཤད་པ། རང་བཞིན་གསལ་་
བའི་ཉམས་ལེན་བཤད་པ། ཐུགས་རྗེ་ཀུན་ཁྱབ་ཀྱི་ཉམས་ལེན་བཤད་པ་དང་
གསུམ་ལས། དང་པོ་ལ། སྤང་བྱ་ཀུན་གཞི་ངོས་གཟུང་། བླང་བྱ་ཆོས་སྐུ་ངོས་
གཟུང་༑ དེ་གཉིས་ཤན་འབྱེད་པའི་མན་ངག་དང་གསུམ་ལས། དང་པོ་ལ། ཕྱག་་་་
རྫོགས་དབུ་མ་སྨྲ་བའི་མཁས་པ་གཞན་གྱི་བཞེད་པ་བཀོད་པ་དང་། རྣལ་མའི་ཡིན་
ལུགས་གསལ་བར་བཤད་པ་གཉིས་ལས། དང་པོ་ནི་དེ་ཡང་རང་གི་སེམས་འདི་་
སོགས་ཀྱིས་བསྟན། གཉིས་པ་ལ་ཀུན་གཞི་ངོས་གཟུང་བ་དང་། དེ་ཉིད་བརྩོན་
འགྲུས་ཅན་སྒོམ་ཐོག་ནས་ལྟ་བ་འཚོལ་བ་རྣམས་ཀྱི་ལམ་སྟེགས་སུ་བསྟན་པ། ཤེས་
རབ་ཅན་ལྟ་ཐོག་ནས་སྒོམ་པ་འཚོལ་བ་རྣམས་ཀྱི་གོལ་ས་བཤད་པ་དང་གསུམ་་་་
ལས༑ དང་པོ་ནི་ཡིན་ནི་ཀུན་གཞི་སོགས་ཀྱིས་བསྟན། གཉིས་པ་ནི་གཞག་ཐབ་
དེ་སོགས་ཀྱིས་བསྟན། གསུམ་པ་ནི་རང་ངོ་རིག་སོགས་ཀྱིས་བསྟན། གཉིས་པ་ལ
ཆོས་སྐུའི་ཡེ་ཤེས་ངོ་སྤྲད་པ། དེ་ཉིད་དབུ་མ་ཕྱག་ཆེན་སྔགས་སྤྱི་དང་རྫོགས་ཆེན་
ལམ་གྱི་ཟབ་གནད་ཡིན་ཚུལ། དེ་ལྟ་བུའི་ཡེ་ཤེས་ལ་རང་བྱུང་གི་ཆོས་གསུམ་
རྫོགས་ཚུལ་དང་གསུམ་ལས། དང་པོ་ནི། དེ་ལྟར་ཅི་ཡང་སོགས་ཀྱིས་བསྟན།
གཉིས་པ་ནི་དེ་ལ་བསམ་བརྗོད་སོགས་ཀྱིས་བསྟན། གསུམ་པ་ལ་ལུང་ལས་མ་བྱུང་
བའི་རིག་པ་ཡིན་ཚུལ། རྒྱུ་ལས་མ་བྱུང་བའི་འབྲས་བུ་ཡིན་ཚུལ། སེམས་ལས་མ་
བྱུང་བའི་སངས་རྒྱས་ཡིན་ཚུལ་དང་གསུམ་ལས། དང་པོ་ནི་དེ་ལྟར་རྟོགས་ཚེ་
སོགས་ཀྱིས་བསྟན། གཉིས་པ་ནི་རྒྱུ་རྐྱེན་གྱིས་འདུས་སོགས་ཀྱིས་བསྟན། གསུམ་་
gr8
བབས་
3gs
- 244
- 245 -



ཨ
པ་དེ་ལས་གཞན་དུ་སོགས་ཀྱིས་བསྟན། གསུམ་པ་ནི་སྔ་མ་མུན་ཐོམ་མེ་སོགས་་་་་
ཀྱིས་བསྟན། གཉིས་པ་རང་བཞིན་གསལ་བའི་ཉམས་ལེན་བཤད་པ་ལ། སྤང་་་་
སེམས་ངོས་གཟུང་བ། བླང་བྱ་རིག་པ་ངོས་གཟུང་བ། དེ་གཉིས་ཤན་འབྱེད་ཀྱི་མན་
ངག་བཤད་པ་དང་གསུམ་ལས། དང་པོ་ནི་སེམས་ངོའི་སོགས་ཀྱིས་བསྟན། གཉིས་
པ་ནི་དེའི་ཚེ་གསལ་བ་དང་སོགས་ཀྱིས་བསྟན། གསུམ་པ་ནི་དེ་བཞིན་དུ་ཡིད་
དཔྱོད་སོགས་ཀྱིས་བསྟན། གསུམ་པ་ཐུགས་རྗེ་ཀུན་ཁྱབ་ཀྱི་ཉམས་ལེན་བཤད་པ་་
ལ༑ སྤང་བྱ་ཡིད་ཀྱི་ངོས་འཛིན། བླང་བྱ་ཤེས་རབ་ཀྱི་ངོས་འཛིན། དེ་གཉིས་ཤན་
འབྱེད་པའི་མན་ངག་བཤད་པ་དང་གསུམ་ལས། དང་པོ་ལ། ངོ་བོ་གོམས་པའི་་་་
ཉམས་བཤད་པ། རང་བཞིན་གོམས་པའི་ཉམས་བཤད་པ། ཐུགས་རྗེ་གོམས་པའི་
ཉམས་བཤད་པ་དང་གསུམ་ལས། དང་པོ་ལ། མི་རྟོག་བདེ་བ་གསལ་བའི་ཉམས་་་
གསུམ་ལས། དང་པོ་ལ་འཁོར་བ་དང་ཕྱོགས་མཐུན་གྱི་ཉམས། མྱང་འདས་དང་་་
ཕྱོགས་མཐུན་གྱི་ཉམས་གཉིས་ལས་དང་པོ་ནི། དང་པོ་རེས་སོགས་ཀྱིས་བསྟན།
གཉིས་པ་རེས་སོགས་ཀྱིས་བསྟན། གཉིས་པ་ལ། འཁོར་བ་དང་ཕྱོགས་མཐུན་གྱི་་
ཉམས་དང་། མྱང་འདས་དང་ཕྱོགས་མཐུན་གྱི་ཉམས་གཉིས་ལས། དང་པོ་རེས་་
སོགས༑ གཉིས་པ་རེས་སོགས་ཀྱིས་བསྟན། གསུམ་པ་ལ། འཁོར་བ་དང་ཕྱོགས་་་
མཐུན་གྱི་ཉམས། མྱང་འདས་དང་ཕྱོགས་མཐུན་གྱི་ཉམས་གཉིས་ལས། དང་པོ་་
རེས་སོགས། གཉིས་པ་རེས་སོགས་ཀྱིས་བསྟན། གཉིས་པ་ལ་རྩུབ་ཉམས་དང་།
འཇམ་ཉམས་གཉིས་ལས། དང་པོ་རེས་སོགས། གཉིས་པ་རེས་སོགས་ཀྱིས་བསྟན།
གསུམ་པ་ལ་རྒོད་པའི་ཉམས་དང་། བྱིང་བའི་ཉམས་གཉིས་ལས། དང་པོ་རེས་
སོགས༑ གཉིས་པ་རེས་སོགས་ཀྱིས་བསྟན། གཉིས་པ་ནི་གང་ཤར་ཆེད་འཛིན
སོགས་ཀྱིས་བསྟན། གསུམ་པ་ནི་ལྷག་པར་མ་གོམས་སོགས་ཀྱིས་བསྟན། གཉིས་
པ་ཐུན་མོང་དུ་ས་ལམ་བགྲོད་ཚུལ་བཤད་པས་མཇུག་བསྡུ་བ་ལ། དང་པོ་རིག་པ་ངོ་
ཤེས་པའི་སྐབས་རྣམ་རྟོག་གིས་ཕན་གནོད་མེད་པ་ཁང་སྟོང་དུ་རྐུན་མ་ཞུགས་པ་ལྟ་
བུའི་དུས་སྐབས་བཤད་པ། བར་དུ་རིག་པ་རྩལ་རྫོགས་དུས་རྣམ་རྟོག་རང་གིས་་་་
སེམས་ངོ་འཛུགས་བཙུགས་ཀྱི་བསྡུས་དོན།
རང་གྲོལ་བ་སྦྲུལ་གྱི་མདུད་པ་རང་གྲོལ་བ་ལྟ་བུའི་སྐབས་བཤད་པ། ཐ་མར་རིག་་་་
པ་ལ་བརྟན་པ་ཐོབ་དུས་རྣམ་རྟོག་ཆོས་སྐུར་གྲོལ་བ་གསེར་གླིང་དུ་ས་རྡོ་ཕལ་བ་་
བཙལ་ཀྱང་མི་རྙེད་པ་ལྟ་བུའི་སྐབས་བཤད་པ་དང་གསུམ་ལས། དང་པོ་ནི་ཐོབ་པ་
སོགས་ཀྱིས་བསྟན། གཉིས་པ་ནི་སྐྱོང་དུས་ཆུ་མ་བསྒུལ་སོགས་ཀྱིས་བསྟན།
གསུམ་པ་ནི་རང་བབས་འཇོག་པའི་སོགས་ཀྱིས་བསྟན། གཉིས་པ་མན་ངག་རྒྱུད་་་་
ལྡན་གྱི་གང་ཟག་ལ་སྤྲོ་བ་བསྐྱེད་པ་ལ། ལུང་དང་མཐུན་པར་བརྗོད་པས་སྤྲོ་བ་་་
བསྐྱེད་པ་དང་མན་ངག་ཤིན་ཏུ་ཟབ་པར་བསྟན་ཏེ་སྤྲོ་བ་བསྐྱེད་པ་དང་། རིགས་པ་་་
རྣམ་དག་གིས་ཡིད་ཆེས་སུ་རུང་བར་བཤད་པས་སྤྲོ་བ་བསྐྱེད་པ་དང་གསུམ་ལས།
དང་པོ་ནི་དེ་ལྟར་ཡང་དཔལ་སོགས་ཀྱིས་བསྟན། གཉིས་པ་ནི་དེས་ན་རང་ངོ་
སོགས་ཀྱིས་བསྟན། གསུམ་པ་ལ་ཆོས་ཉིད་ཀྱི་རིགས་པས་སྤྲོ་བ་བསྐྱེད་པ་དང་། བྱ་
བ་བྱེད་པའི་རིགས་པས་སྤྲོ་བ་བསྐྱེད་པ་དང་། འཐད་པ་སྒྲུབ་པའི་རིགས་པས་སྤྲོ་བ་
བསྐྱེད་པ་དང༌། ལྟོས་པའི་རིགས་པས་སྤྲོ་བ་བསྐྱེད་པ་དང་བཞི་ལས། དང་པོ་ནི་་
གོམས་པའི་ཚད་སོགས་ཀྱིས་བསྟན། གཉིས་པ་ཡང་དག་པའི་སོགས་ཀྱིས་བསྟན།
གསུམ་པ་ལ་མངོན་སུམ་གྱིས་སྤྲོ་བ་བསྐྱེད་པ་དང་། རྗེས་དཔག་གིས་སྤྲོ་བ་བསྐྱེད་
པ་གཉིས་ལས། དང་པོ་ནི་བདེ་ཞིང་སོགས་ཀྱིས་བསྟན། གཉིས་པ་ནི་ཟབ་ཅིང་
སོགས་ཀྱིས་བསྟན། བཞི་པ་ནི་རང་སེམས་འོད་གསལ་སོགས་ཀྱིས་བསྟན་ཏོ། །དེ་
ལྟར་འཆད་ཚུལ་དྲུག་པོ་དེ་རྣམས་ལ་ས་བཅད་ཀྱི་གཅོད་མཚམས་སོ་སོར་བྱས་་་་་
ཙམ་དུ་མ་ཟད་པར། རྒྱལ་བ་དང་རིག་འཛིན་སོ་སོའི་མན་ངག་དང་སྦྱར་ནས་བརྟག་
དཔྱད་ཞིབ་མོར་བྱས་ན་གོ་བ་ཆེན་པོ་རེ་རྙེད་རྒྱུ་ཡོད་ངེས་ཡིན་ནོ། །སྦས་དོན་གྱི་་
བཤད་པ་ལོགས་སུ་བྲི་བར་འདོད་ནས་འདིར་མ་སྤྲོས་སོ། །ཞེས་རབ་རྒྱལ་ཤིང་འབྲུག་
ཟླ་ཚེས་ལ་ལེགས་བཤད་འདིའི་ཚིག་དོན་གཉིས་ཆར་ལ་ཅུང་ཟད་དབང་བའི་རྣལ་འབྱོར་པ་
ངག་དབང་བློ་གྲོས་མཚུངས་མེད་ཀྱིས་སྦྱར་བ་དགེ་ལེགས་འཕེལ།། །།
@c36
c98
- 246 -
- 247 -



སེམས་ངོ་མཛུབ་བཙུགས་ཀྱི་འགྲེལ་བ།
དྷི
o。
སེམས་ངོ་མཛུབ་བཙུགས་ཀྱི་འགྲེལ་བ་མན་ངག་གཏེར་
གྱི་མཛོད་ཁང་ཞེས་བྱ་བ་བཞུགས་སོ། །
དྷཱི༔ དཔག་ཡས་ཚོགས་ཟུང་ཆུ་གཏེར་ཆེན་པོའི་ཁྱོན། །ཤེས་བརྩོན་རླུང་གིས
བསྲུབས་པས་ཉེར་བསྐྲུན་པ། །བྲལ་སྨིན་ཡོན་ཏན་མུ་ཁྱུད་ཀུན་ནས་ཟླུམ། །ཐུབ་
དབང་ཉིན་བྱེད་ཡིད་མཁའི་རྒྱན་དུ་རོལ། །ཡང་གསང་སྙིང་ཐིག་གདམས་པ་བདུད་
རྩིའི་མཚོ། །གང་ཐུགས་བུམ་པའི་ལྟོ་བར་སྦྲུམ་པའི་མོད། །སྨིན་གྲོལ་ཆུ་རྒྱུན་འགྲོ་
ལ་སྙིལ་མཁས་པ། །ཛྙཱ་ན་སུ་ཏྲས་བྱང་ཆུབ་བར་དུ་སྐྱོངས། །རྒྱལ་སྲས་འཇམ་དཔལ་
གཞོན་ནུའི་ཐུགས་དབུས་སུ། །རྒྱལ་ཀུན་གསང་གསུམ་དྷིཡིག་གཟུགས་སུ་ཤར། །
སླར་ཡང་ཞིང་འདིར་འཕོས་པའི་བཤེས་གཉེན་གར། །མི་ཕམ་རྒྱ་མཚོ་གཏན་གྱི་
སྐྱབས་སུ་བསྙེན། །རིག་འཛིན་རྣམ་གཉིས་དགོངས་གནད་ཉལ་འགྲོའི་རྒྱུན། །
གཅིག་ཏུ་འཁྱིལ་བའི་མན་ངག་ཆུ་གཏེར་ལས། །བདག་བློ་ཐུར་རྩེས་བླངས་པའི་་་་་
ལེགས་བཤད་ཆབ། །ཐར་འདོད་ཡིད་ཀྱི་ཞིང་སར་དེང་འདིར་འཐོར། །གང་གི་ཚེ་
འཁོར་འདས་ཀུན་གྱི་ཐོག་མར་དཔལ་ཀུན་ཏུ་བཟང་པོ་ཁྱད་ཆོས་དྲུག་གི་ཚུལ་གྱིས་
གདོད་མའི་དབྱིངས་སུ་མངོན་པར་བྱང་ཆུབ་སྟེ་ནང་གསལ་གཞོན་ནུ་བུམ་སྐུའི་ཀློང་
དུ་གཡོ་མེད་དུ་བཞུགས་པའི་རྩལ་ལས་རང་སྣང་རིགས་ལྔའི་ཚོམ་བུ་དང་གཞན་
སྣང་འཇིག་རྟེན་དྲུག་གི་སྐལ་བ་དང་འཚམས་པའི་སྤྲུལ་པ་དུ་མས་ཆོས་ཚུལ་དཔག་་་
ཏུ་མེད་པར་བསྟན་ཅིང་། ཁྱད་པར་དུ་ལས་དང་སྐལ་བ་མཆོག་དང་ལྡན་པའི་སྐྱེ་བོ་
རྣམས་ལ་རྫོགས་ཆེན་སྟོན་པ་བཅུ་གཉིས་སུ་སྣང་སྟེ་རྫོགས་པ་ཆེན་པོའི་ཆོས་ཀྱི་
འཁོར་ལོ་བསྐོར་བའི་གནད་རྣམས་སྤྲུལ་པའི་སྐུ་དགའ་རབ་རྡོ་རྗེས་བཀའ་བསྡུ་
བྱས་ཏེ་རྒྱུད་འབུམ་ཕྲག་དྲུག་ཅུ་རྩ་བཞི་རུ་གྲངས་ངེས་མཛད་པ། སློབ་དཔོན་འཇམ་
དཔལ་བཤེས་གཉེན་གྱིས། ཕྱི་སེམས་སྡེ། ནང་ཀློང་སྡེ། གསང་བ་མན་ངག་གི་སྡེ་་
གསུམ་དུ་ཕྱེ། དེ་དག་གི་སྙིང་པོ་ཐིག་ལེ་མཆོག་གི་སྐོར་ལ། བཤད་རྒྱུད་དང་། སྙན་
རྒྱུད་གཉིས་སུ་ཕྱེ་ཞིང་། སློབ་དཔོན་ཤྲཱི་སིང་ཧའི་མན་ངག་སྙིང་པོའི་སྐོར་ལ། ཕྱིས་
སྐོར༑ ནང་སྐོར། གསང་སྐོར། ཡང་གསང་སྙིང་ཐིག་གི་སྐོར་དང་བཞི་རུ་བཀྲལ་་་་་
བའི་ཡང་གསང་སྙིང་ཐིག་གི་ཉམས་ལེན་དུ་ཀ་དག་ཁྲེགས་ཆོད་ཀྱི་ཁྲིད་ཐབས།
ལྷུན་གྲུབ་ཐོད་རྒལ་གྱི་ཁྲིད་ཐབས་གཉིས་སུ་ཡོད་པའི། སྔ་མ་ཉམས་སུ་ལེན་པའི་
མན་ངག་འཕགས་ཡུལ་རྒྱ་ནག་བོད་ཡུལ་སོགས་སུ་རྒྱུ་སྐར་གྱི་ཕྲེང་བ་བཞིན་མང་དུ་
བདོག་པའི་གནད་མཐའ་དག་ཚང་ལ་ནོར་བ་མེད་ཅིང་སྔ་མ་རྣམས་སུ་གབ་པ་་་
ཟབ་གནད་སྔོན་མེད་བརྒྱ་ཕྲག་མང་པོས་བརྒྱན་པའི་ལེགས་བཤད་མཚུངས་པ་མེད་
པ་སེམས་ངོ་མཛུབ་བཙུགས་ཀྱི་གདམས་པ་འདི་ཉིད་འཆད་པ་ལ། བསྟན་བཅོས་་་་
རྩོམ་པ་ལ་འཇུག་པའི་ཡན་ལག བརྩམ་བྱ་བསྟན་བཅོས་ལུས་ཀྱི་རང་བཞིན།
མཇུག་ཡོངས་སུ་རྫོགས་པའི་བྱ་བ་དང་གསུམ་ལས། དང་པོ་ལ་དོན་དང་མཐུན་
པའི་མཚན་བསྟན་པ། ལྷ་དང་བླ་མར་མཆོད་པར་བརྗོད་པ། མན་ངག་གི་ཆེ་བ་
བརྗོད་དེ་སྤྲོ་བ་བསྐྱེད་པ་དང་གསུམ་ལས། དང་པོ་ལ་མཚན་བསྟན་པའི་དགོས་པ་
དང་༑ མཚན་བཤད་པ་དངོས་གཉིས་ལས། དང་པོ་ནི་སྤྱིར་མིང་བཏགས་པའི་་
དགོས་པ་ནི། མདོ་ལས། མིང་དུ་གདགས་པར་མ་མཛད་ན། །འཇིག་རྟེན་ཐམས་
ཅད་རྨོངས་པར་འགྱུར། །དེ་བས་མགོན་པོ་ཐབས་མཁས་ཀྱིས། །ཆོས་རྣམས་མིང་་་
དུ་གདགས་པར་མཛད། །ཅེས་དང་། བྱེ་བྲག་ཏུ་དབང་པོ་རབ་ཀྱིས་མཚན་ཙམ་གྱིས་
གཞུང་དོན་ཡོངས་རྫོགས་རྟོགས་པ་དང་། འབྲིང་གིས་ཕྱོགས་ཙམ་ཤེས་པ་དང་། ཐ་
མས་ཀྱང་གླེགས་བམ་བཙལ་སླ་བ་སོགས་ཀྱི་དགོས་པ་ཡོད་དོ། །གཉིས་པ་ནི།
སྣང་བ་བཞིའི་ཉམས་རྟོགས་ཀྱི་དྲོད་ཚད་དང་ལྡན་ཞིང་། མདོ་སྔགས་རིག་གཞུང་
དང་བཅས་པའི་གནད་ལ་སྦྱང་འབྲས་མཐར་སོན་པའི་རྒན་པོ་ནི་བརྒྱུད་གསུམ་རིག་
འཛིན་བླ་མ་སྟེ། རྒྱུད་ལས། གནས་བརྟན་རྒན་པོ་སྐྱེ་དགུའི་བདག །ཅེས་གསུངས་
པ་བཞིན་ནོ། །དེ་ལྟར་མཁས་གྲུབ་བར་མ་ཆད་དུ་བྱོན་པ་རྣམས་ཀྱི་རང་ལུགས་དྲི་མ་
མེད་པ། རྟོག་གེའི་བསླད་མ་ཞུགས། དམ་སེལ་གྱི་གཡའ་མ་ཕོག བྱིན་རླབས་ཀྱི་་
ངད་པ་མ་ཡལ་བའི་ཆོས་ཚུལ་དྲི་མ་དང་བྲལ་བ་རྣམས་ཀྱི་མན་ངག་བཞིན་སེམས་་་་
• 248 -
- 249 -



ས
་ ་
མ་
ཀྱི་ངོ་བོ་མཐའ་བཞིའི་སྤྲོས་པས་དབེན་པ། ཡེ་སྟོང་གཡོ་མེད་ནམ་མཁའ་ལྟ་བུ།
རང་བཞིན་གསལ་ཆ་འགག་པ་མེད་པ་རྒྱ་མཚོ་ལ་གཟུགས་བརྙན་ཤར་བ་ལྟ་བུ།
ཐུགས་རྗེ་འཁོར་འདས་ཡོངས་ལ་ཁྱབ་པ་ཏིལ་ལ་མར་གྱིས་ཁྱབ་པ་བཞིན་དུ་
བཞུགས་པའི་སྐུ་གསུམ་རང་ཆས་ཀྱི་ཡེ་ཤེས། སོ་སྐྱེ་འཆིང་བ་ཀུན་ལྡན་ལ་ཡང་་་་་་
གཟུགས་ལ་མཛུབ་མོ་བཙུགས་པ་བཞིན་ཅར་ཕོག་རྗེན་པར་ངོ་སྤྲོད་ཀྱི་གདམས་པ་
རྟག་ཆད་ལོག་རྟོག་གི་མུན་པ་དང་བྱིང་རྒོད་ཉམས་ཞེན་གྱི་ཤུན་པ་ཐམས་ཅད་མ་་་་་
སྤངས་རང་གྲོལ་དུ་སེལ་བྱེད། རང་ངོ་རང་བབས་སུ་མཐོང་བའི་གནད་ཀྱི་སྒྲོན་མེ་་་
དམ་པ་འདི་ན་བཞུགས་སོ་ཞེས་པས་བསྟན། གཉིས་པ་ལ་མཆོད་བརྗོད་ཀྱི་དགོས་
པ་དང་། མཆོད་བརྗོད་དངོས་བཤད་པ་གཉིས་ལས། དང་པོ་ནི། ཀླུ་སྒྲུབ་ཀྱིས།
བསྟན་བཅོས་བྱེད་པོས་སྟོན་པ་ལ། ། མཆོད་པར་བརྗོད་པ་འབྲས་མེད་མིན། །སྟོན་
པ་དང་ནི་བསྟན་བཅོས་ལ། །དད་འདུན་བསྐྱེད་པར་བྱ་ཕྱིར་རོ། །ཞེས་བསྟན་བཅོས་
རྩོམ་པ་པོའི་སྟོན་པ་དང་བསྟན་པ་གང་ཡིན་རྗེས་འཇུག་རྣམས་ཀྱིས་ངོ་ཤེས་ནས་
གུས་པ་མཆོག་ཏུ་སྐྱེས་ནས་ལམ་དེ་ལ་འཇུག་པའི་དགོས་པ་དང་། ཡུལ་དམ་པ་ལ་་
ཕྱག་འཚལ་བས་བསོད་ནམས་འཕེལ་ཏེ་བསམ་པ་མཐར་ཕྱིན་པར་འགྱུར་བ་ཡིན་་་་
ཏེ༑ བསོད་ནམས་ལྡན་པའི་མི་ཡི་བསམ་པ་རྣམས་ཀྱང་འགྲུབ། །ཅེས་སོ། །གཉིས་
པ་ནི། སྤྱིར་བླ་མ་ལ་དབྱེ་ན། ཇི་སྐད་དུ། སྤྱི་དང་འདྲེན་དང་དམ་ཚིག་དབང་། །
ཉམས་ཆགས་སྐོང་དང་ཤེས་རྒྱུད་གྲོལ། །མན་ངག་ལུང་གི་སློབ་དཔོན་རྣམས། །
ཞེས་ཀུན་གྱིས་བཀུར་གནས་ཡོན་ཏན་དང་ལྡན་པ་རང་ལ་ཆོས་འབྲེལ་ཅུང་ཟད་
ཐོབ་པ་སྤྱིའི་སློབ་དཔོན། སྐྱབས་འགྲོའི་སྡོམ་པ་སོགས་གནང་བ་ཆོས་སྒོར་འདྲེན་་་་
པའི་སློབ་དཔོན། དབང་བསྐུར་བ་དམ་ཚིག་དབང་གི་སློབ་དཔོན། ཉམས་ཆགས་་་་
ཉེས་ལྟུང་བཤགས་པའི་ཡུལ་ཉམས་ཆགས་སྐོང་བའི་སློབ་དཔོན། རྒྱུད་སྡེའི་ཆོས་་་་
གསུངས་པ་ཤེས་རྒྱུད་འགྲོལ་བའི་སློབ་དཔོན། མན་ངག་ཟབ་མོ་གནང་བ་མན་ངག་
ལུང་གི་སློབ་དཔོན་རྣམས་དང་། བྱེ་བྲག་ཏུ་དབང་བསྐུར། རྒྱུད་བཤད། མན་ངག་་་་
གནང་བའི་དམ་པ་ལ་གནོད་པ་ཆུང་ངུ་ཞིག་བྱས་ཀྱང་རྣམ་སྨིན་ཡིད་དུ་མི་འོང་བ་དུ་
སེམས་ངོ་མཛུབ་བཙུགས་ཀྱི་འགྲེལ་བ།
མས་མནར་ཞིང་། མཉེས་པ་ཅུང་ཟད་ཞིག་བསྒྲུབས་ཀྱང་ཕན་བདེ་དཔག་མེད་སྟེར་
ཕྱིར་ཕན་གནོད་ཀྱི་ཡུལ་དུ་ལྕི་བའི་བླ་མ་དང་དབྱེར་མེད་པའི་ལྷ་མཆོག་སྒྲིབ་གཉིས་
ཟད་པར་སྤངས་པས་འཇམ། མཁྱེན་བརྩེ་ནུས་གསུམ་མཐར་སོན་པས་དཔལ།
རྒྱལ་བ་ཀུན་གྱི་མཁྱེན་པའི་ཡེ་ཤེས་ཀྱི་རང་གཟུགས་བསྐལ་མང་གི་ཡུན། འགྲོ་མང་
གི་མཐའ། བྱ་དཀའ་བའི་གནས་ལ་སེམས་མི་ཞུམ་པར་དཔའ་བའི་རྒྱལ་སྲས་
མཆོག་གི་ཚུལ་བཟུང་བ་དེ་ལ་སྒོ་གསུམ་གུས་པས་ཕྱག་འཚལ་ལོ། །གསུམ་པ་མན་
ངག་གི་ཆེ་བ་བརྗོད་དེ་སྤྲོ་བ་བསྐྱེད་པ་ནི། མཁས་བཙུན་བཟང་གསུམ་གྱི་ཡོན་ཏན་
དང་ལྡན་པའི་བླ་མ་མཉེས་པ་གསུམ་གྱིས་ཡུན་རིང་དུ་བསྟེན་ནས་མདོ་སྔགས་རིག་་
གཞུང་རྒྱ་མཚོར་ཡང་ཡང་ཐོས་པར་བྱས། ཐོས་པའི་དོན་དཔྱད་པ་གསུམ་སོགས་་་་
བསམ་པའི་ཤེས་རབ་ཀྱིས་སྦྱང་བ་རྒྱ་ཆེན་པོ་མི་དགོས་པར། གྲུབ་བརྙེས་བླ་ན
མཆོག་གི་བྱིན་རླབས་དང་། རང་གི་ཟོལ་མེད་ཀྱི་དད་པ་ཟུང་དུ་ཚོགས་པའི་མཐུ་་
ལས་མན་ངག་ཟབ་མོས་རང་གི་ལུགས་ཀྱི་གནས་ལུགས་སྒྲོ་སྐུར་དང་བྲལ་བ་་་་་་
འཕྲོད་དེ། སྤྱོད་ལམ་རྣམ་བཞི་གང་གི་སྐབས་སུའང་། ཡེང་མེད་འཛིན་མེད་ཀྱི་་
སེམས་ངོ་རང་བབ་རང་གསལ་དུ་སྐྱོང་བ་ཡི་གང་ཟག་གྲོང་ནང་དུ་བསྡད་ནས་
དཀོར་རྫས་ངོམས་མེད་དུ་གསོལ་བའི་སྔགས་པ་ཕལ་མོ་ཆེ་ཞིག་ཀྱང་། ས་ལམ་
རིམ་བགྲོད་ཀྱི་དཀའ་ཚེགས་ཡུན་རིང་བསྟེན་མི་དགོས་པར། རང་བཞག་ཆུ་བོའི་
རྒྱུན་ལ་གནས་པའི་རྩོལ་བ་ཆུང་ངུས་རིག་འཛིན་རྣམ་བཞིའི་ས་ལམ་ཉི་ཟླའི་བགྲོད་
པ་ལས་ཀྱང་མྱུར་བའི་ཚུལ་གྱིས་གཤེགས་པ་སྟེ། རྩོལ་མེད་ཡིད་དཔྱོད་ལས་འདས་
པའི་ལམ་ཟབ་མོའི་ཁྱད་ཆོས་ཀྱི་མཐུ་ཁོ་ན་སྟེ། གཞན་དུ་འདུལ་ཁྲིམས་རྣམ་དག་་་་
རྒྱང་དུ་བསྐྲད། ཐོས་བསམ་ཟབ་མོ་ལ་རྒྱབ་གཏད། རྒྱུ་འབྲས་བསླུ་མེད་ལ་བླང་དོར་
གྱི་བརྩོན་པ་ལྷོད་པོར་གྱུར་པ་རྣམས། འཕགས་ཡུལ་པཎ་ཆེན་རྣམས་ལས་ཀྱང་
ལྷག་པའི་རྟགས་མཚན་མངོན་དུ་གྱུར་པ་ག་ལ་འཐད། དེ་ཕྱིར་ཆོས་ཚུལ་དྲི་མ་མེད་་
པ་ཉེ་ལམ་རྨད་དུ་བྱུང་བ་འདི་ཉམས་སུ་ལེན་པར་གདམས་པ་ཡིན་ནོ། །གཉིས་པ་
བརྩམ་བྱ་བསྟན་བཅོས་ཀྱི་ལུས་དངོས་གཏན་ལ་དབབ་པ་ལ། འདིར་གྲུབ་པའི་་་་་
%@g
སྤྱི @
- 250 -
- 251 -



g2
སློབ་དཔོན་ཆེན་པོ་ཛྙཱ་ན་སུ་ཏྲའི་གཞག་ཐབས་བཞིའི་མན་ངག་དང་སྦྱར་ཏེ་བཤད་པ་
པ་ལ། སྣང་བ་ཡུལ་གྱི་བློ་ཅན་ལ་རྒྱས་པར་བཀྲལ་བ་དང་། རིག་པ་རང་སྣང་གི་བློ་
ཅན་ལ་བསྡུས་ཏེ་བསྟན་པ་གཉིས་ལས། དང་པོ་ལ། ལྟ་བ་རང་བཞག་གཞི་རུ་
བཤད་པ། སྒོམ་པ་རང་བཞག་ལམ་དུ་བཤད་པ། སྤྱོད་པ་རང་བཞག་གྲོགས་སུ་་་་
བཤད་པ། འབྲས་བུ་རང་བཞག་ཐོབ་བྱར་བསྟན་པ་དང་བཞི་ལས། དང་པོ་ལ་སྔོན་
འགྲོའི་གནད་བཤད་པ། དངོས་གཞིའི་ལྟ་བ་ངོས་གཟུང་བ། འདྲ་ནོར་གྱི་འཕྲང་་་་
བསལ་བ་དང་གསུམ་ལས། དང་པོ་ལ་སྤྱི་དོན་དང་གཞུང་དོན་གཉིས་ལས། དང་པོ་
ལ་གཉིས་སྟེ་ཐུན་མོང་སྔོན་འགྲོ་དང་། ཐུན་མིན་སྔོན་འགྲོའོ། །དང་པོ་ལ་གསུམ་སྟེ་
ཉན་རང་དང་མཐུན་པའི་སྔོན་འགྲོ། བྱང་སེམས་དང་མཐུན་པའི་སྔོན་འགྲོ། གསང་
སྔགས་དང་མཐུན་པའི་སྔོན་འགྲོའོ། །དང་པོ་ནི་བློ་ལྡོག་རྣམ་བཞི་སྟེ། འཇིགས་མེད་
ཆོས་ཀྱི་དབང་པོའི་ཞལ་ནས། བློ་སྦྱོངས་བློ་སྦྱོངས་རང་གི་བློ་སྦྱོངས་ཤིག །བློ་ལྡོག་
རྣམ་བཞིས་རང་གི་བློ་སྦྱངས་ན། །ལུས་ངག་དགེ་བ་སྣ་གཅིག་མ་འགྲུབ་ཀྱང་། །
ཐར་བའི་ལམ་ལས་གཞན་དུ་འགྲོ་ས་མེད། །ཅེས་གསུངས་པ་བཞིན་ཡིན་པས།
དང་པོ་དལ་འབྱོར་རྙེད་པར་དཀའ་བ་བ་
་བསམ་པ་ནི། དམྱལ་བ་ཡི་དྭགས་དུད་འགྲོ་་་
ལྷ་ཚེ་རིང་པོ་སྟེ་མི་མ་ཡིན་པའི་མི་ཁོམ་པ་བཞི་དང་། ལོག་ལྟ་ཅན་ཀླ་ཀློ་ལྐུགས་པ་
མཐའ་འཁོབ་པ་སྟེ་མིར་གྱུར་པའི་མི་ཁོམ་པ་བཞི་པོ་གང་དུ་སྐྱེས་ཀྱང་སྡུག་བསྔལ་་་
གྱི་ལས་སྣང་ལ་སྤྱོད་པ། ཆོས་ཀྱི་སྣོད་དུ་མི་རུང་། ཆོས་སྒྲུབ་མི་ཁོམ། ཆོས་ཀྱི་སྣང་
བ་མེད་ཚུལ་སོགས་ལ་བསམས་ནས་དལ་འབྱོར་རྙེད་དཀའ་བསྒོམ། སངས་རྒྱས་་་་་
བྱོན་ཆོས་གསུངས་བསྟན་པ་གནས་དེ་ལ་ཞུགས་བཤེས་གཉེན་གྱི་མགོན་དང་
བཅས་པའི་གཞན་རྐྱེན་ཕུན་སུམ་ཚོགས་པའི་འབྱོར་བ་ལ་བསམས་ཏེ་དགའ་་་་
བསྒོམ༑ མིར་གྱུར་དབང་པོ་ཚང་ཡུལ་དབུས་སུ་སྐྱེས་ལས་མཐའ་མ་ལོག་བསྟན་ལ་
དད་པ་སྟེ་རང་འབྱོར་ལྔ་པོ་རྙེད་དཀའ་བ་ཐོབ་པ་ལ་བསམས་ནས། ཆོས་བསྒྲུབ་་
པར་ཐག་གཅད། གཉའ་ཤིང་དང་རུས་སྦལ་གྱི་དཔེས་དལ་འབྱོར་རྙེད་དཀའ་ཚུལ་
བློ་ལ་བླངས་ནས་ད་སྔོན་སྟོང་ཟད་དུ་གྱུར་པ་ལ་འགྱོད་པ་བྱ། ད་རེས་དལ་འབྱོར་་་་
སེམས་ངོ་མཛུབ་བཙུགས་ཀྱི་འགྲེལ་བ།
ལ་སྙིང་པོ་མ་ལོན་ན་ངན་སོང་དུ་འཁྱམས་དུས་ཆོས་ཀྱི་སྒྲ་ཙམ་ཡང་མི་ཐོས་ཤིང་་་་་
རང་དབང་མེད་པ་ལ་བསམས་ནས་ལྷ་ཆོས་ཀྱི་སྙིང་པོ་ལེན་པར་དམ་བཅའ། རྟེན་་་་
འདིར་བྱང་ཆུབ་གསུམ་གྱི་ལམ་གང་བསྒྲུབས་ཀྱང་མཐུན་རྐྱེན་འཛོམས་པ་ལ་་་་་་
བསམས་ནས་ལམ་ཟབ་མོ་ཉམས་སུ་ལེན་པར་ཐག་གཅད་དོ། །གཉིས་པ་ཚེ་མི་
རྟག་པ་ལ་བསམ་པ་ནི། ཕྱི་སྣོད་ཀྱི་འཇིག་རྟེན། ནང་བཅུད་ཀྱི་སེམས་ཅན། དུས་་་
བཞིའི་འཕོ་འགྱུར། སྐྱེ་དགུའི་བདག་པོ། སངས་རྒྱས་བྱང་སེམས་སོགས་ཐམས་་
ཅད་མི་རྟག་པར་གྱུར་པ་ལ་བསམས་ནས་ངེས་པར་འཆི་བ་ཡིད་ལ་བསྒོམ། ཚེ་ལ་ས་
སྣོན་པ་མེད་ཅིང་ཉིན་མཚན་རྒྱུན་དུ་འཛད་ཅིང་སྙིགས་མའི་ཚེ་ཚད་ལ་བསམས་ནས་
མྱུར་དུ་འཆི་བ་ཡིན་ཚུལ་བསྒོམ། འཚོ་བའི་རྐྱེན་ཉུང་ཞིང་འཆི་རྐྱེན་མང་ཚུལ་ལ་་་་
བསམས་ནས་ནམ་འཆི་ཆ་མེད་ལ་ངེས་པ་འདྲོང་བར་བྱ། འཆི་ཚེ་ཡུལ་སྡེ་མང་་་་
འབངས༑ སྟོབས་འབྱོར་སྙན་གྲགས། མཛའ་བཤེས་ཉེ་འབྲེལ་སོགས་ཀྱིས་མི་ཕན་
ཚུལ་ལ་བསམས་ནས་མྱུར་དུ་དམ་ཆོས་བསྒྲུབ་པར་ཐག་གཅད་དོ། །གསུམ་པ་ལས་
རྒྱུ་འབྲས་ལ་བསམ་པ་ནི། མི་དགེ་བ་སྤྱད་པའི་རྣམ་སྨིན་གྱིས་ངན་སོང་གསུམ་དུ་
ཁྲིད་ནས་སྡུག་བསྔལ་བཟོད་དཀའ་བ་ལ་སྤྱོད་དགོས་པ་དང་། དེ་ལས་ཐར་སྲིད་
ཀྱང་མྱོང་བ་རྒྱུ་མཐུན་གྱིས་ཚེ་ཐུང་ནད་མང་ལོངས་སྤྱོད་ཀྱིས་ཕོངས། ཀུན་གྱིས་
བརྙས༑ ལུས་སེམས་བར་མེད་དུ་སྡུག་བསྔལ་ལ་སྤྱོད་པ་དང་། བྱེད་པ་རྒྱུ་མཐུན་
གྱིས་སྔར་གྱི་ལས་ཡང་བསགས་ནས་སྡུག་བསྔལ་གྱི་གཞི་སྒྲུབ་ཅིང་། དབང་གི་་་་་
འབྲས་བུས་ཡུལ་ཡིད་དུ་མི་འོང་བར་སྐྱེ་བ་སོགས་ལ་བསམས་ནས་མི་དགེ་བ་སྤང་
བར་ཐག་གཅད། དགེ་བ་དེ་ལས་བཟློག་སྟེ་རྣམ་སྨིན་གྱིས་མཐོ་རིས་ཀྱི་བདེ་བ་རྒྱ་
མཚོ་ལ་ལོངས་སྤྱད། མྱོང་བ་རྒྱུ་མཐུན་གྱིས་ཚེ་རིང་འཁོར་མང་ལོངས་སྤྱོད་རྒྱས་་་་་
ཀུན་གྱིས་བཀུར་བ་སོགས་སུ་འགྱུར། བྱེད་པ་རྒྱུ་མཐུན་གྱིས་སྔར་བཞིན་དགེ་བ་ལ་
སྤྱད་ནས་དགེ་རྒྱུན་གོང་འཕེལ་དུ་གྱུར་ནས་བདེ་འབྲས་བསམ་གྱིས་མི་ཁྱབ་པ་་་་
ཉམས་སུ་མྱོང་། དབང་གི་འབྲས་བུས་ལོ་ལེགས་རྩི་ཤིང་རྒྱས་མེ་ཏོག་སྨན་རིགས་་་་
སྨིན་པའི་ཡུལ་དུ་སྐྱེ་ཚུལ་ལ་བསམས་ནས་དགེ་བ་བསྒྲུབ་པར་དམ་བཅའ། དགེ་་་
ཙཙན8, A+h&མ? :|: : ''མད''', , E * * 4
.， ， ,，， ..………......
.：. '' ཅ ཆ '' ， '' ''' '' '' ༣ • ད དྷ ་ ཅམ ༑ ༨ • ༠༣༤ - .
- 252
-253-



ས
ང་་་་་་་
སྡིག་ཆུང་ངུས་ཀྱང་རྣམ་སྨིན་ཆེན་པོ་སྨིན་པ་ལ་བསམས་ནས་སྤང་བླང་ཕྲ་བ་ནས་
འབད༑ རྒྱལ་བའི་གསུང་བསླུ་བ་མེད་པ་ལ་བསམས་ནས་རྒྱུ་འབྲས་ཁྱད་དུ་མི་
གསོད་པར་དུས་ཀུན་དགེ་བས་འདའ་བར་བྱའོ། །བཞི་པ་འཁོར་བའི་སྡུག་བསྔལ་
ལ་བསམ་པ་ནི། ཚ་དམྱལ་བརྒྱད་དང་ཉེ་འཁོར་རྣམས་བཙོ་བསྲེག་རྡུང་གཅོད་
སོགས་ཀྱིས་མནར་ཞིང་། གྲང་དམྱལ་རྣམས་གྲང་ངར་ཁ་བ་འཁྱག་རུམ་སོགས་ཀྱི་་
ཚོར་བས་གདུང༌། ཉི་ཚེ་བ་རྣམས་སྡུག་བསྔལ་གྱི་རྣམ་གྲངས་ངེས་མེད་ལ་སྤྱོད། ཡི་
དྭགས་རྣམས་བཀྲེས་སྐོམ་འཇིགས་སྐྲག་བསད་བརྡུངས་སོགས་ཀྱི་སྡུག་བསྔལ་ལ་་
སྤྱོད་པ་དང༌། དུད་འགྲོ་རྣམས་ཕན་ཚུན་གཅིག་གིས་གཅིག་ཟ་བ་དུས་སྣང་ལོག་
པར་གྱུར་པ་དང་། བཀོལ་སྤྱོད་གསོད་པ་སོགས་ཀྱི་ལས་སྣང་ལ་སྤྱོད་པ་དང་། མི་་་༌་
རྣམས་སྐྱེ་རྒ་ན་འཆི་མི་འདོད་པ་ཐོག་ཏུ་བབ་པ་དང་། འདོད་པ་ཐོག་ཏུ་མི་ཁེལ་བ་་་
སོགས་མྱོང་བ་དང༌། ལྷ་མིན་རྣམས་ཕྲག་དོག་དང་འཐབ་རྩོད་ཀྱི་དུཉཁ་ལ་བར་མེད་
དུ་སྤྱོད་པ་དང་
། ལྷ་རྣམས་བག་མེད་ཀྱིས་གཡེངས་ཤིང་འཕོ་ལྟུང་སོགས་ཀྱི་སྡུག་
བསྔལ་ལ་སྤྱོད་པས་མཚོན་ངན་སོང་གསུམ་དུ་གཙོ་བོ་སྡུག་བསྔལ་གྱི་སྡུག་བསྔལ་་་་
གྱིས་གདུང༌། འདོད་ལྷ་དང་མི་རྣམས་གཙོ་བོར་འགྱུར་བའི་སྡུག་བསྔལ་གྱིས་
མནར༑ གཟུགས་དང་གཟུགས་མེད་རྣམས་ཁྱབ་པ་འདུ་བྱེད་ཀྱི་སྡུག་བསྔལ་གྱིས་་་
བཅིངས་ཏེ་འཁོར་བ་གང་དུ་སྐྱེས་ཀྱང་སྡུག་བསྔལ་གྱི་ཡོ་ལང་མེ་ཡི་འོབས་ལྟ་བུ་ལ་
ཞེན་ཆགས་སྤངས་ནས་ཐར་བའི་ལམ་ལ་འབད་པར་བྱའོ། །གཉིས་པ་བྱང་སེམས་་
ཀྱི་ལམ་དང་མཐུན་པའི་སྔོན་འགྲོ་ལ་གསུམ། ལམ་གྱི་གཞི་རྟེན་སྐྱབས་འགྲོ། ལམ་
གྱི་ངོ་བོ་སེམས་བསྐྱེད། ལམ་གྱི་མཐུན་རྐྱེན་མཎྜལ་འབུལ་བའོ། །དང་པོ་ནི། བདག་
སོགས་སེམས་ཅན་ཐམས་ཅད་མཆོག་གསུམ་གཅིག་ཏུ་འདུས་པའི་ངོ་བོ་རྫོགས་པ་ས
པའི་སངས་རྒྱས་ཀྱི་གོ་འཕང་ལ་དགོད་པར་བྱ་སྙམ་པ་འབྲས་བུའི་སྐྱབས་འགྲོ། དེ་
ཐོབ་པའི་ཕྱིར་དུ་སངས་རྒྱས་སྟོན་པ། ཆོས་ལམ། དགེ་འདུན་གྲོགས་སུ་བསྟེན་ནས་
དམ་ཆོས་ཟབ་མོ་ཉམས་སུ་བླང་བར་བྱ་སྙམ་པ་རྒྱུའི་སྐྱབས་འགྲོ། འདིར་འབྲས་་་
སྐྱབས་ཀྱི་གཙོ་བོ་སངས་རྒྱས་ཡིན་ཏེ་ཐོབ་བྱ་མཐར་ཐུག་དེ་ཡིན་པའི་ཕྱིར། རྒྱུའི་
gg
སེམས་ངོ་མཛུབ་བཙུགས་ཀྱི་འགྲེལ་བ།
སྐྱབས་ཀྱི་གཙོ་བོ་ཆོས་ཡིན་ཏེ་ལམ་ཀྱི་ངོ་བོ་ཡིན་པས་སོ། །རྒྱལ་བ་སྲས་བཅས་་་་་་
མདུན་དུ་དམིགས་པའི་བླ་མ་སོགས་ཀྱི་དྲུང་དུ་དེ་ལྟ་བུའི་དམ་བཅའ་དེ་ཡང་ཡང་
རྒྱུད་ལ་བསྟེན་པ་ནི་ཉམས་ལེན་དངོས་སོ། །གཉིས་པ་ལ་གཉིས་ཏེ། སྔོན་འགྲོ་དང་
དངོས་གཞིའོ། །དང་པོ་ལ་ནི། སེམས་ཅན་སྡུག་བསྔལ་ཅན་ལ་དམིགས་ནས། སྡུག་
བསྔལ་དེ་དང་བྲལ་བར་འདོད་པ་སྙིང་རྗེ། བདེ་བ་ཅན་ལ་དམིགས་ནས་དེ་དང་
ལྡན་པར་འདོད་པ་བྱམས་པ། སེམས་ཅན་བདེ་བ་ཅན་ལ་དམིགས་ནས་ཕྲག་དོག་་་་
མེད་པར་མི་འབྲལ་བར་འདོད་པ་དགའ་བ། དགྲ་གཉེན་ངེས་པ་མེད་པ་དང་ཐམས་
ཅད་ཕ་མ་ཡིན་ཚུལ་ལ་བསམས་ནས་ཆགས་སྡང་མེད་པ་བཏང་སྙོམས། དེ་ལྟ་བུའི་
ཚད་མེད་བཞི་ལ་སྦྱང་བ་ལན་གཅིག་ཙམ་མིན་པར་སེམས་ཅན་ཐམས་ཅད་ལ་བུ་
གཅིག་པུའི་མ་ལྟ་བུའི་འདུ་ཤེས་མ་འབྱོངས་ཀྱི་བར་དུ་བསྒོམ་པར་བྱའོ། །གཉིས་པ་
ནི༑ མངོན་རྟོགས་རྒྱན་ལས། སེམས་བསྐྱེད་པ་ནི་གཞན་དོན་ཕྱིར། །ཡང་དག་་་་་
རྫོགས་པའི་བྱང་ཆུབ་འདོད། །ཅེས་གསུངས་པ་ལྟར་ཡིན་པས་སེམས་ཅན་ཐམས་་་
ཅད་མ་ཡིན་པར་ཤེས་དགོས། མར་གྱུར་དུས་དྲིན་ཆེན་པོས་བསྐྱངས་པ་དྲན་དགོས།
དྲིན་དྲན་དུས་ཉམ་ཐག་དེ་རྣམས་ལ་དྲིན་གཟོ་འདོད་སྐྱེས་པ་ནི་སྙིང་རྗེས་གཞན་དོན་
ལ་དམིགས་པའི་ཟུར་དང་། དྲིན་གཟོ་བ་ལ་རྣམ་གྲོལ་གཏན་གྱི་བདེ་བ་སངས་རྒྱས་
ཀྱི་གོ་འཕང་ལ་དགོད་པར་བྱ་སྙམ་པ་ཤེས་རབ་ཀྱིས་རྫོགས་བྱང་ལ་དམིགས་པའི་་
ཟུར་ཏེ། དེ་ལྟར་འབྲས་བུ་ལ་དམ་བཅའ་བ་སྨོན་པ་སེམས་བསྐྱེད་ཡིན་ལ། དེ་
འདྲའི་ནུས་པ་ད་ལྟ་བདག་ལ་མི་འདུག་པས་ད་ནས་ཕ་རོལ་ཏུ་ཕྱིན་པ་དྲུག་སོགས་་་་
མི་ཟད་པ་བརྒྱད་ཅུ་ལ་བསླབ་པར་བྱ་སྙམ་དུ་རྒྱུ་ལ་དམ་བཅའ་བ་དང་བཅས་ཏེ་་
ལམ་ལ་དངོས་སུ་བསླབ་པ་འཇུག་པ་སེམས་བསྐྱེད་དོ། །འདི་ནི་དེ་བཞིན་གཤེགས་
པའི་ཆོས་ཚུལ་རྒྱ་མཚོ་ལྟ་བུའི་ཉིང་ཁུ། མདོ་དང་སྔགས་ཀྱི་ལམ་མཐའ་དག་གི་སྲོག་
ཤིང་༑ དུས་གསུམ་རྒྱལ་བ་ཐམས་ཅད་ཀྱི་བགྲོད་པ་གཅིག་པུའི་ལམ་པོ་ཆེ་ཡིན་
པས༑ ལེ་ལོ་དང་ཕྱི་བཤོལ་གྱི་དབང་དུ་མི་བཏང་། འོལ་སྤྱི་དང་སྣེ་ཟིན་ཙམ་གྱིས་་་
ཆོག་ཤེས་མི་བྱ་བར་འབད་པ་བརྒྱ་ཕྲག་གིས་རྒྱུད་ལ་བསྟེན་པར་བྱའོ། །གསུམ་པ་
་
ge
-254 -
- 255-



ལ་་་
༣ -
:
ནི༑ རང་གི་ལུས་ལོངས་སྤྱོད་ཁམས་གསུམ་གྱི་སྣོད་བཅུད་དཔལ་འབྱོར་ཏེ་སྤྲུལ་
སྐུའི་ཞིང་དང་བརྟེན་པ་རྣམས་དང་། ངེས་པ་ལྔ་ལྡན་ལོངས་སྐུ་རིགས་ལྔའི་ཆོ་
འཕྲུལ༑ འོག་མིན་མཐའ་དབུས་དང་བྲལ་བ། རྒྱ་ཁྱོན་ཆོས་ཀྱི་དབྱིངས་དང་མཉམ་
པའི་ཆོས་སྐུའི་བཀོད་པ་དང་བཅས་པ་རྒྱལ་བ་སྲས་བཅས་ལ་བསྟན་འགྲོའི་དཔལ་་
ཡོན་གོང་དུ་འཕེལ་བའི་ཕྱིར་དུ་འབུལ་བར་བགྱིའོ་སྙམ་དུ་མཎྜལ་གྱི་ཚོམ་བུ་དེ་
རྣམས་སུ་དངོས་སུ་གསལ་བ་ནི་ཚོགས་ཆེན་རྫོགས་བྱེད་ཀྱི་ཐབས་ཁྱད་པར་ཅན་
ཡིན་ནོ། །གསུམ་པ་གསང་སྔགས་དང་མཐུན་པའི་སྔོན་འགྲོ་ལ་གཉིས། གཙོ་བོ་་་
བསྐྱེད་རིམ་དང་མཐུན་པ་རྡོ་རྗེ་སེམས་དཔའི་བསྒོམ་བཟླས། གཙོ་བོ་རྫོགས་རིམ་
དང་མཐུན་པ་བླ་མའི་རྣལ་འབྱོར་རོ། །དང་པོ་ནི། རང་ཐ་མལ་དུ་གནས་པའི་སྤྱི་
བོར་དྲིན་ཆེན་རྩ་བའི་བླ་མ་རྣམ་པ་དཔལ་རྡོ་རྗེ་སེམས་དཔའ་རྒྱན་ཆ་ལུགས་ཡོངས་
སུ་རྫོགས་པ་ཐུགས་ཀར་ཟླ་བའི་སྟེང་དུ་ཧཱུྃ་ལ་ཡི་གེ་བརྒྱ་བས་བསྐོར་བར་དམིགས་་་
པ་རྟེན་གྱི་སྟོབས། སྔར་བྱས་ཀྱི་སྡིག་ལྟུང་ལ་འགྱོད་པ་སུན་འབྱིན་པའི་སྟོབས།
ཕྱིན་ཆད་མི་བགྱིད་སྙམ་པ་སོར་ཆུད་པའི་སྟོབས། ངག་ནས་ཡི་གེ་བརྒྱ་པ་བཟླ་བ་
གཉེན་པོ་ཀུན་ཏུ་སྤྱོད་པའི་སྟོབས་ཏེ་སྟོབས་བཞིའི་ངང་ནས་གསོལ་བ་དྲག་ཏུ་
གདབ༑ བླ་མའི་སྐུ་ལས་བབས་པའི་བདུད་རྩིས་རང་གི་སྒོ་གསུམ་གྱི་ནད་གདོན་
སྡིག་སྒྲིབ་སྡུག་བསྔལ་ཐམས་ཅད་རྣག་ཁྲག་སྲོག་ཆགས་དུད་ཁུ་མི་གཙང་བ་སོགས་
ཀྱི་རྣམ་པར་ཐོན། མཐར་རང་ལུས་ཀྱང་ལན་ཚྭ་ཆུར་ཞུ་བ་ལྟར་སྦྱང་བའི་ཁུ་བ། ས་་
འོག་འཆི་བདག་གི་གཙོས་གདོན་དང་ལན་ཆགས་བདག་པོ་རྣམས་ཀྱི་ཁར་སོང་
བས་དེ་དག་ཚིམ་ཞིང་བུ་ལོན་དང་གནོད་པ་ཐམས་ཅད་བྱང་ནས་སྟོང་ཉིད་དུ་ཡལ།
སླར་རང་ཉིད་རྡོ་རྗེ་སེམས་དཔའ་ཡབ་ཡུམ་གསལ་བ་དམ་ཚིག་སེམས་དཔའི་
ཐུགས་དབུས་སུ། སྤྱི་བོའི་བླ་མ་བྱོན་ནས་བཞུགས་པ་ཡེ་ཤེས་སེམས་དཔའ་དེའི་
ཐུགས་ཀར་རྡོ་རྗེ་རྩེ་ལྔ་པ་གསལ་བ་ཏིང་འཛིན་སེམས་དཔའ་དེ་རྣམས་གསལ་དག་
བརྟན་གསུམ་ཚང་བར་བསྒོམས་པ་ཏིང་འཛིན་ལྷའི་གཟེར། རྡོ་རྗེའི་ལྟེ་བར་ཟླ་བའི་
གདན་ལ་ས་ཏཱའི་སྔགས་ཕྲེང་གཡས་སུ་འཁོར་བར་དམིགས་པ་ཟླ་བ་སྐར་ཕྲེང་་་་
©gs
སེམས་ངོ་མཛུབ་བཙུགས་ཀྱི་འགྲེལ་བ།
འཛབ་དམིགས། བཟླ་བྱའི་སྔགས་དང་རྩ་གནས་ཀྱི་ལྷ་རྣམས་ཀྱིས་སྔགས་སྒྲ་སྒྲོག་་
པར་དམིགས་པ་བུང་བ་ཚང་ཞུགས་ལྟ་བུ། སྔགས་ཕྲེང་ལས་སྔགས་ཕྲེང་གཉིས་པ་
ཞིག་འཕྲོས་ཏེ་རང་གི་ཁ་ནས་ཐོན་ཡུམ་གྱི་ཞལ་དུ་ཞུགས་ཏེ་འཁོར་རྣམས་བརྒྱུད་
ཡུམ་གྱི་མཁའ་ནས་ཐོན་རང་གི་གསང་བར་ཞུགས་པ་མགལ་མེ་ཀླད་བསྐོར་བཞིན་་་
དུ་བཟླ་བ་དང་། སྔགས་ཕྲེང་ལས་འོད་འཕྲོས་རྒྱལ་བ་མཆོད། སེམས་ཅན་རྣམས་ཀྱི་
སྡུག་བསྔལ་སྦྱངས་ནས་སངས་རྒྱས་ཀྱི་གོ་འཕང་ལ་བཀོད། འོད་ཚུར་འདུས་མཆོག་
ཐུན་མོང་གི་དངོས་གྲུབ་ཐོབ་པར་བསམས་པ་ནི་རྒྱལ་པོའི་ཕོ་ཉ་འགྱེད་པ་ལྟ་བུའི་་་་
འཛབ་དགོངས་ཏེ། འཛབ་དགོངས་བཞི་ཡི་ངང་ནས་སྔགས་བཟླ་བ་བཟླས་བརྗོད་་་
སྔགས་ཀྱི་གཟེར། རང་གི་སྐུ་གསུང་ཐུགས་དང་སྔགས་ཕྲེང་ལས་འོད་ཟེར་དཀར་
སེར་དམར་ལྗང་འཕྲོས་ཏེ་བདག་དང་སེམས་ཅན་ཐམས་ཅད་ཀྱི་ནད་གདོན་སྒྲིབ་
གཉིས་ཞི། ཚེ་བསོད་ཉམས་རྟོགས་རྒྱས། རླུང་སེམས་ལྷ་མི་དབང་དུ་བསྡུས། དགྲ་
བགེགས་རྟོག་ཚོགས་ཚར་བཅད་པར་བསམས་པ་ནི་འཕྲོ་འདུ་ཕྲིན་ལས་ཀྱི་གཟེར།
དེ་ལྟར་སྒོམ་པའི་སྐབས་ཀུན་ཏུ་བདེན་མེད་སྒྱུ་མ་ལྟ་བུ་དྲན་པར་བྱ་ཞིང་། མཐར་
ལྷར་སྣང་མི་དམིགས་ནམ་མཁའ་ལྟ་བུའི་ངང་ལ་མཉམ་པར་འཇོག་པ་ནི་དགོངས་
པ་མི་འགྱུར་བ་ཆོས་ཉིད་ཀྱི་གཟེར་ཏེ་གཟེར་སྔ་མ་གསུམ་གྱི་སྲོག་སྡོམ་པར་བྱེད་པ་
ཡིན་ནོ། །བླ་མ་རྡོ་རྗེ་སེམས་དཔའ་ནི་རིགས་བརྒྱའི་ཁྱབ་བདག་ཡིན་པས་སྐབས་
འདིར་དེའི་དམིགས་རིམ་བསྟན་པ་ཡིན་ནོ། །གཉིས་པ་ནི། །རང་ཉིད་རྡོ་རྗེ་རྣལ་་་་་
འབྱོར་མར་གསལ་བའི་མདུན་མཁར་པདྨ་ཉི་ཟླའི་སྟེང་དུ་ངོ་བོ་རང་གི་རྩ་བའི་བླ་མ་
ལ་རྣམ་པ་ཨོ་རྒྱན་རྡོ་རྗེ་འཆང་ལ་རྩ་གསུམ་དམ་ཅན་དང་བཅས་པའི་ཚོགས་ཀྱིས་་་་
མཛེས་པར་བརྒྱན་པ་གསལ་བ་ལ། གསོལ་བ་བཏབ་པས་བླ་མའི་གནས་གསུམ་་་་་
ནས་འོད་ཟེར་དཀར་དམར་མཐིང་གསུམ་བྱུང་སྟེ་རང་གི་གནས་གསུམ་དུ་ཐིམ་པ་
སྒོ་གསུམ་རྡོ་རྗེ་གསུམ་དུ་བྱིན་གྱིས་བརླབས། སླར་ཡང་བླ་མ་འཁོར་བཅས་འོད་དུ་
ཞུ་ནས། རང་གི་སྤྱི་བོ་ནས་སྙིང་གར་ཐིམ་པས། བུམ་གསང་ཤེས་རབ་ཡེ་ཤེས་ཏེ་
དབང་བཞི་ཐོབ། སད་རྨི་གཉིད་འཐུག་སྙོམས་འཇུག་གི་སྒྲིབ་པ་བཞི་དག རྣམ་སྨིན།
ཏུ་
-256 -
- 257 .



ཚི་
ཚེ་དབང་། ཕྱག་ཆེན། ལྷུན་གྲུབ་སྟེ་ལམ་བཞི་འབྱོངས། སྤྲུལ་སྐུ། ལོངས་སྐུ། ཆོས་
སྐུ༑ ངོ་བོ་ཉིད་སྐུ་སྟེ་སྐུ་བཞིའི་གོ་འཕང་རྒྱུད་ལ་བཞག་པར་བསམས་ལ། བླ་མ་་་
ཐུགས་དང་རང་སེམས་དབྱེར་མེད་ཀྱི་འདུན་པ་དང་མ་བྲལ་བའི་ངང་ནས་མཉམ་་
པར་གཞག་པར་བྱའོ། །དངོས་གཞིའི་ལྟ་བ་ངོ་ཤེས་ཟིན་པ་ཞིག་ཡིན་ན་དེ་ཡི་ངང་དུ་
གཞག མིན་ན་དབུ་མའི་དཔྱད་པ་དང་། ཕྱག་ཆེན་གྱི་རྩེ་གཅིག་འཇོག་པའི་དྲན་པ་
རེས་མོས་སུ་བསྒོམ་པར་བྱའོ། །ཐུན་མཚམས་རྣམས་སུ་སྣང་བ་ཐམས་ཅད་བླ་མའི་
རྣམ་རོལ་དུ་མོས་ཤིང་དག་སྣང་དང་སྙིང་རྗེ་བྱང་ཆུབ་ཀྱི་སེམས་ལ་རྩལ་སྦྱང་བར་བྱ་
སྟེ༑ བླ་མ་དགོངས་འདུས་སྐུ་རྒྱུད་ཤེལ་གྱི་རི་བོ་ལས། སྙིང་རྗེ་བྱང་ཆུབ་སེམས་
བསྒོམས་ལ༔ རང་གི་བསམ་རྒྱུད་བྱིན་གྱིས་རློབསཿ གར་སྡོད་ཨོ་རྒྱན་གནས་སུ་་
མོསཿ ས་ཕྱོགས་ཐམས་ཅད་བྱིན་གྱིས་བརླབ༔ ཁང་པ་གཞལ་ཡས་ཁང་དུ་དམིགས༔
གནས་མལ་བྱིན་གྱིས་བརླབ་པར་བྱ༔ གང་ཚོགས་ལྷ་ཡི་རྣམ་པར་བལྟ༔ ཡེ་ཤེས་ལྷ་
རུ་བྱིན་གྱིས་བརླབ༔ བཟའ་བཏུང་བདུད་རྩིར་མོས་བྱས་ཏེ༔ མཆོད་པའི་རྫས་སུ་
བྱིན་གྱིས་བརླབ༔ དེ་ལྟར་བྱིན་རླབས་རྣམ་པ་ལྔའི༔ སྤྲོས་པའི་ཡན་ལག་བསམ་མི་་
ཁྱབ༔ ཅེས་གསུངས་པ་བཞིནཉམས་སུ་བླངས་ན་མཆོག་ཐུན་དངོས་གྲུབ་མཐའ་་
དག་བདེ་བླག་ཏུ་འཐོབ་པར་འགྱུར་རོ། །བླ་མའི་རྣལ་འབྱོར་འདི་ནི་སྔོན་འགྲོའི་
སྐབས་ཙམ་དུ་མ་ཟད་དངོས་གཞིའི་དུས་སུ་ཡང་གེགས་སེལ་བོགས་འདོན་ཐམས་་་
ཅད་ཀྱི་མན་ངག་གི་རྩ་བ་ཡིན་པས་ཉམས་སུ་བླང་བར་བྱའོ། །གཉིས་པ་ཐུན་མིན་་་་
གྱི་སྔོན་འགྲོ་ལ་གཉིས། དབུ་མའི་ལྟ་བ་ལ་བརྟེན་ཏེ་སེམས་ཀྱི་ཁང་བུ་བཤིག་པ།
ཕྱག་ཆེན་གྱི་བསྒོམ་པ་ལ་བརྟེན་ནས་བཞག་ཐབས་ཀྱི་གནད་བཤད་པའོ། །དང་པོ་
ལ་གཉིས་ལས། སྣང་བ་ཐམས་ཅད་སེམས་ཀྱི་ཆོ་འཕྲུལ་དུ་ཐག་བཅད།
སེམས་་པ་
རང་གི་ངོ་བོ་སྐྱེ་མེད་དུ་གཏན་ལ་དབབ་པའོ། །དང་པོ་ནི། འཁོར་འདས་ཀྱི་སྣང་བ་
ཐམས་ཅད་སེམས་ཀྱི་ཆོ་འཕྲུལ་ཡིན་ཏེ། དོ་ཧ་ལས། སེམས་ཉིད་གཅིག་པུ་ཀུན་གྱི་
ས་བོན་ཏེ། །གང་ལས་སྲིད་དང་མྱ་ངན་འདས་འཕྲོ་བ། །ཞེས་དང་། མདོ་ལས།
ཆོས་རྣམས་སྔོན་དུ་ཡིད་འགྲོ་ཞིང་། །ཡིད་མགྱོགས་ཡིད་ཉིད་གཙོ་བོ་ཡིན། །ཞེས་
སེམས་ངོ་མཛུབ་བཙུགས་ཀྱི་འགྲེལ་བ།
གསུངས་པ་ལྟར། དཔེར་ན་ཆུ་གཅིག་ལ་ལ་ལས་ཁྲོ་ཆུ་རུ་མཐོང་། ལ་ལས་རྣག་
འགའ་ཞིག་གིས་བདུད་རྩི། འགའ་རེས་རྣམ་ཤེས། ལ་ལས་ནམ་མཁའ། འགའ་
རེས་གནས་ཁང་དུ་མཐོང་ཚེ་རང་རང་ལ་ཡུལ་དེས་བྱ་བ་བྱེད་པར་མི་བསླུ་ཡང་དོན་
ལ་ཐམས་ཅད་ཚོགས་པ་མི་སྲིད། འདི་བདེན་ལ་འདི་མི་བདེན་ཞེས་ཁྱད་དབྱེ་རྒྱུ་
མེད་པར་ཐམས་ཅད་རང་སྣང་ཙམ་ཡིན། བདེ་བ་དང་སྡུག་བསྔལ་ཡང་སེམས་ཀྱིས་
བདག་ཏུ་མ་བཟུང་ན་ཉམས་སུ་མི་མྱོང་བ་ས་རྡོ་སོགས་ལྟ་བུ་ཡིན། རྨི་ལམ་གྱི་སྣང་་་
བ་ལ་བདེན་པར་བཟུང་ན་ཕན་གནོད་དུ་སྣང་ཡང་། རྨི་ལམ་ངོ་ཤེས་ན་ཕན་གནོད་་་
མེད་པ་བཞིན་ད་ལྟའི་ཕན་གནོད་དུ་སྣང་བ་ཡང་སེམས་ཀྱིས་འཛིན་ཚུལ་ཙམ་ཡིན།
དེ་བཞིན་དུ་བཟང་ངན་དགྲ་གཉེན་མཛེས་མི་མཛེས་དཀོན་མོད་རིན་ཐང་ཆེ་ཆུང་
བདག་དང་གཞན་སོགས་ཐམས་ཅད་སེམས་ཀྱིས་བཟོས་པ་ཡིན། དེར་མ་ཟད་སྣང་
བ་ཙམ་པོ་འདི་ཡང་སེམས་ཀྱི་རོལ་བ་སྟེ། དཔལ་ལྡན་ཟླ་བས། སེམས་ཉིད་ཀྱིས་ནི་
སེམས་ཅན་འཇིག་རྟེན་དང་། །སྣོད་ཀྱི་འཇིག་རྟེན་ཤིན་ཏུ་དཔག་ཡས་བཀོད། །
འགྲོ་བ་མ་ལུས་ལས་ལས་སྐྱེས་ཞེས་གསུངས། །སེམས་སྤངས་ན་ནི་ལས་ཀྱང་ཡོད་
མ་ཡིན། །ཞེས་གསུངས་པ་བཞིན་ནོ། །དེ་བཞིན་དུ་མྱང་འདས་ཡང་སེམས་དག་་་་་
པའི་རྩལ་ལས་ཤར་བ་ཙམ་ཡིན་ཏེ། ཀྱེ་རྡོ་རྗེ་ལས། འཇིག་རྟེན་ཁམས་ནི་གང་དུ་་
ཡང་༑ ༑སངས་རྒྱས་གཞན་དུ་རྙེད་མི་འགྱུར། །སེམས་ནི་རྫོགས་པའི་སངས་རྒྱས་་་
ཉིད༑ ༑ཅེས་དང་། དུས་ཀྱི་འཁོར་ལོ་བསྡུས་པའི་རྒྱུད་ལས། སེམས་ནི་དག་ན་མི་དེ་
ཡང་ནི་རྒྱལ་བའི་དབང་པོར་འགྱུར་ཏེ་སངས་རྒྱས་གཞན་གྱིས་ཅི་ཞིག་བྱ། །ཞེས་་་་
གསུངས་པ་ལྟར་ཡིན་པས་ཕྱི་ཡུལ་སྣང་སྣ་ཚོགས་ལ་དོན་མེད་ཀྱི་དཔྱད་པ་རྒྱ་མི་
བསྐྱེད་པར། ནང་སེམས་ཀྱི་ཆོས་ཉིད་ཁོ་ན་ལམ་དུ་བྱེད་པ་ནི་མན་ངག་ཟབ་མོའི་་
ཁྱད་ཆོས་ཏེ། ཇི་སྐད་དུ། ཕར་བལྟས་རྒྱང་གི་ཆོས་བརྒྱ་བས། །ཚུར་བལྟས་སེམས་་་
ཀྱི་ཆོས་གཅིག་མཆོག །ཅེས་གསུངས་པ་ལྟར། གཅིག་ཤེས་ཀུན་གྲོལ་གྱི་གནད་
སེམས་ཀྱི་རང་བཞིན་གཏན་ལ་དབབ་པར་བྱའོ། །གཉིས་པ་ནི་སེམས་ཀྱི་བྱུང་
གནས་འགྲོ་གསུམ་ལ་བརྟགས་ནས་རྣམ་ཐར་སྒོ་གསུམ་གྱི་རང་བཞིན་དུ་ཤེས་་་་་
《s
ཉི dgg
- 258-
- 259 -



སེམས་ངོ་མཛུབ་བཙུགས་ཀྱི་འགྲེལ་བ།
དགོས་ཏེ། འདས་རྗེས་ལས། དེ་ནས་སེམས་ཀྱི་བྱུང་ས་བཙལ མ་རྙེད་ཆོས་ཀྱི་སྐུ་
དང་སྤྱསཿ དེ་ནས་སེམས་ཀྱི་གནས་ས་བཙལ མ་རྙེད་ལོངས་སྤྱོད་སྐུ་དང་སྤྲད༔ དེ་
ནས་སེམས་ཀྱི་འགྲོ་ས་བཙལཿ མ་རྙེད་སྤྲུལ་བའི་སྐུ་དང་སྤྲད༔ ཅེས་གསུངས་པའི་་
དོན་གཏན་ལ་ཕབ་པ་ལ་དབུ་མའི་རིགས་པ་འདི་ཆོད་ཆེ་ལ་ཕན་ཡོན་ཡང་ཆེ་སྟེ།
ངེས་ཤེས་སྒྲོན་མེ་ལས། ཀ་དག་གདར་ཤ་ཆོད་པ་ལ། །ཐལ་འགྱུར་ལྟ་བ་མཐར་
ཕྱིན་དགོས། །སྤྲོས་བྲལ་ཙམ་གྱི་ཆ་ནས་ནི། །འདི་གཉིས་ཁྱད་པར་མེད་དོ་
གསུངས༑ ༑ཞེས་དང་། བཞི་བརྒྱ་པ་ལས། བསོད་ནམས་ཆུང་ངུས་ཆོས་འདི་ལ། །
ཐེ་ཚོམ་ཙམ་ཡང་ཟ་མི་འགྱུར། །གལ་ཏེ་ཐེ་ཚོམ་ཟོས་གྱུར་ན། - །སྲིད་པའི་རྩ་བ་ཧྲུལ་
པོར་བྱེད། །ཅེས་གསུངས་པའི་ཕྱིར་རོ། །དེ་ལ་འདིར་རྒྱུ་ལ་དཔྱོད་པ་རྡོ་རྗེའི་
གཟེགས་མ་དང་འབྲས་བུ་ལ་དཔྱོད་པ་ཡོད་མེད་སྐྱེ་འགོག་གཉིས་ཀྱིས་སེམས་ལ་
བྱུང་ས་མེད་པར་གཏན་ལ་ཕབ། ངོ་བོ་ལ་དཔྱོད་པ་གཅིག་དུ་བྲལ་གྱིས་སེམས་ལ་་་
གནས་ས་མེད་པར་ངོ་སྤྲད། ཐམས་ཅད་ལ་དཔྱོད་པ་རྟེན་འབྲེལ་ཆེན་མོའི་གཏན་
ཚིགས་ཀྱིས་སེམས་ལ་འགྲོ་ས་མེད་པར་ཐག་བཅད་པའོ། །དང་པོ་ནི་སེམས་འདི་་
བདག་གམ་གཞན་ནམ་གཉིས་ཀའམ་རྒྱུ་མེད་ལས་སྐྱེ། བདག་ལས་སྐྱེའོ་སྙམ་་་་་
བདག་གྲུབ་ཟིན་པའི་ཕྱིར་སྐྱེ་ཅི་དགོས། གྲུབ་ཟིན་པ་ཡང་སྐྱེ་དགོས་ན་སྐྱེ་བ་དོན་
མེད་པ་དང་སྐྱེ་བའི་མཐའ་ལ་ཐུག་པ་མེད་པར་འགྱུར་རོ། །གཞན་ལས་སྐྱེ་ན་འཕྲད་
ནས་སྐྱེད་དམ་མ་འཕྲད་པར་སྐྱེད་འཕྲད་ནས་སྐྱེད་ན་འཕྲད་ཡུལ་སེམས་གྲུབ་ཟིན་་་་
ཕྱིར་སྐྱེད་ཅི་དགོས། མ་འཕྲད་ཀྱང་སྐྱེད་ན་ཤར་ཕྱོགས་ཀྱི་ས་འོག་ཏུ་གཏོར་བའི་ས་
བོན་གྱིས་ནུབ་ཕྱོགས་ཀྱི་འབྲས་བུ་ཡང་སྐྱེད་པར་འགྱུར་རོ། །བདག་གཞན་གཉིས་་
ཀ་ལས་སྐྱེད་དོ་སྙམ་ན། གཉིས་ཀ་ལ་བརྗོད་པའི་སྐྱོན་གྱིས་གནོད་དོ། །རྒྱུ་མེད་
ལས་སྐྱེའོ་སྙམ་ན། ས་རྡོ་སོགས་ལ་སེམས་ཡོད་པར་འགྱུར་ཏེ་རྒྱུ་མི་དགོས་པའི་་
ཕྱིར་རོ། །ཞེ་སྡང་ལྟ་བུ་གཅིག་པོ་ཡང་དུས་རྟག་ཏུ་ཡོད་པར་འགྱུར་ཏེ་རྒྱུའི་འཕེན་
ཤུགས་ཀྱི་ཡུན་ལ་ལྟོས་མི་དགོས་པའི་ཕྱིར། ཡང་ན་གཏན་ནས་མི་སྐྱེ་བར་འགྱུར་ཏེ་
རྒྱུ་མེད་པའི་ཕྱིར། ནམ་མཁར་ལོ་ཏོག་མི་སྐྱེ་བ་བཞིན། ཡང་མི་བཞི་རུ་དཔྱད་ན་
ཡང་སེམས་སྐྱེ་བ་མི་འཐད་དེ་རྒྱུ་གཅིག་གིས་སེམས་གཅིག་སྐྱེད་དོ་སྙམ་ན་བེམ་པོ་ཡ་
གཅིག་གིས་སྐྱེད་དམ་སེམས་གཅིག་གིས་སྐྱེད། དང་པོ་ལྟར་ན་ས་རྡོ་སོགས་ལས་་་་
སྐྱེད་དམ་དབང་པོ་ཅན་གྱི་ལུས་ཀྱིས་སྐྱེད། སྔ་མ་ལྟར་ན་ས་རྡོ་ལ་སེམས་ཡོད་པར་་་་
འགྱུར་ལ། གཉིས་པ་ལྟར་ན་ཤི་ཟིན་པའི་རོ་ལ་སེམས་ཡོད་པར་འགྱུར་རོ། །རྐྱེན་་་
གཞན་དགོས་སོ་སྙམ་ན་རྒྱུ་གཅིག་མ་ཡིན་པར་འགྱུར་རོ། །སེམས་གཅིག་གིས་སྐྱེད་
དོ་སྙམ་ན་དད་པ་ལྟ་བུ་རང་གི་རིགས་ཅན་དད་པས་སྐྱེད་དམ། ཞེ་སྡང་ལྟ་བུ་གཞན་
གྱིས་སྐྱེད། དང་པོ་ལྟར་ན་དད་པ་གཅིག་གིས་སྐྱེད་ན་དེའི་རྒྱུན་བསྐལ་བའི་བར་དུ་
མི་ལྡོག་པར་འགྱུར་ཏེ་རྒྱུ་ཚང་ན་འབྲས་བུ་གདོན་མི་ཟ་བར་འབྱུང་དགོས་པའི་ཕྱིར།
གཉིས་པ་ལྟར་ན་ཞེ་སྡང་སྐད་ཅིག་གཉིས་པ་མེད་པར་འགྱུར་ཏེ་རང་འབྲས་དད་པ་
སྐྱེད་དགོས་པའི་ཕྱིར། གཉིས་ཀ་བསྐྱེད་ན་ཅི་སྐྱོན་སྙམ་ན་འབྲས་བུ་གཅིག་མ་ཡིན་་་
པར་འགྱུར་རོ། །རྒྱུ་དུ་མས་སེམས་དུ་མ་སྐྱེད་དོ་སྙམ་ན། རྒྱུ་རེ་རེ་བཞིན་ནུས་པ་་་་
མེད་ན་དུ་མ་ཚོགས་ཀྱང་མི་ཕན་ཏེ་དཔེར་ན་མི་བརྒྱ་ལ་རེ་རེ་བཞིན་མིག་མེད་ན།
བརྒྱ་པོ་ལྷན་དུ་ཚོགས་ཀྱང་མིག་འབྱུང་མི་སྲིད་པ་བཞིན་ནོ། །རྒྱུ་དུ་མས་སེམས་
གཅིག་སྐྱེད་དོ་སྙམ་ན་རྒྱུ་དུ་མས་མཉམ་དུ་སྐྱེད་དམ་རིམ་གྱིས་སྐྱེད། དང་པོ་མི་རུང་
སྟེ་འབྲས་བུ་གཅིག་ཡིན་པ་གང་ཞིག་གཅིག་དང་འཕྲད་པ་དེ་གཞན་ལ་འཕྲད་མ་་་་་
སྲིད་པའི་ཕྱིར། ཕྱི་མ་ལྟར་ན་སྔ་མས་བསྐྱེད་ཟིན་པས་ཕྱི་མ་རྣམས་དོན་མེད་དོ། །སྔ་
མས་མ་བསྐྱེད་ན་སྔ་མ་རྒྱུ་མ་ཡིན་པར་འགྱུར་ལ། སྔ་ཕྱི་གཉིས་ཀྱིས་གཉིས་བསྐྱེད་་
ན་འབྲས་བུ་གཅིག་མ་ཡིན་པར་འགྱུར་རོ། །རྒྱུ་གཅིག་གིས་སེམས་གཅིག་སྐྱེད་དོ་
སྙམ་ན་ཕྱོགས་དང་དུས་ཀྱི་ཆར་བསིལ་ན་རྒྱུ་གཅིག་པ་ཞིག་མི་སྲིད་དོ། །འབྲས་་་་་
བུའི་ངོས་ནས་དཔྱད་ན་ཡང་སེམས་སྐྱེ་བ་མི་སྲིད་དེ་འབྲས་བུ་ཡོད་པ་ཞིག་བསྐྱེད་ན།
ཡོད་པ་སྐྱེད་མི་དགོས་ཏེ་ཡོད་ཟིན་པའི་ཕྱིར། མེད་པ་སྐྱེ་བ་མ་ཡིན་ཏེ་ངོ་བོ་མེད་
པའི་ཕྱིར་རོ། །དུས་གསུམ་ལ་དཔྱད་ནའང་སྐྱེ་བ་མི་འགྲུབ་སྟེ་སེམས་འདས་པ་ཞིག་
སྐྱེའོ་སྙམ་ན་འགགས་ཟིན་པའི་ཕྱིར་སྐྱེ་མི་ནུས། དེ་བཞིན་ད་ལྟ་བ་གྲུབ་ཟིན་པའི་་་་
ཕྱིར་སྐྱེ་མི་དགོས། མ་འོངས་པ་ལ་དངོས་པོ་མེད་པའི་ཕྱིར་སྐྱེ་བ་མི་སྲིད་དོ། །
ཕྱིs
• 260 -
t@ཞི་
-261 -



སེམས་ངོ་མཛུབ་བཙུགས་ཀྱི་འགྲེལ་བ།
© 2
གཉིས་པ་སེམས་ལ་གནས་པ་མེད་པར་ངོ་སྤྲད་པ་ནི། སེམས་འདི་ཡུལ་གཟུགས་་་་
སོགས་ལ་གནས་སམ་ནང་ལུས་ལ་གནས། དང་པོ་ལྟར་ན་ཡུལ་སྣང་རགས་པ་
རྣམས་ཕྲ་བར་བསིལ་ཕྲ་བ་གཞི་མེད་དུ་བསིལ་ཚེ་གང་དུ་གནས། གཉིས་པ་ལྟར་ན་
ལུས་དང་ངོ་བོ་དབྱེར་མེད་དུ་གནས་སམ་ཐ་དད་དུ་གནས། དང་པོ་ལྟར་ན་ཤི་བའི་
རོ་ལ་ཡང་སེམས་ཡོད་པར་འགྱུར་ལ། གཉིས་པ་ལྟར་ན་ལུས་ལ་ཁྱབ་ནས་གནས་་་
སམ་སྟོད་སྨད་ལྟ་བུ་ཕྱོགས་རེ་ལ་གནས། དང་པོ་ལྟར་ན་སོར་མོ་ལྟ་བུ་གཅིག་
མཚོན་གྱིས་བཅད་ཚེ་སེམས་ཀྱི་ཆ་ཤས་ཤིག་བཅད་པར་འགྱུར་ལ། གཉིས་པ་ལྟར་
ན་ལུས་ཀྱི་སྟོད་ན་གནས་སོ་སྙམ་ན་སྨད་དུ་མཚོན་གྱིས་བསྣུན་ཚེ་སྡུག་བསྔལ་མི་་་་
མྱོང་བར་འགྱུར་ལ། སེམས་མྱུར་བས་དེར་ཐོན་པས་མྱོང་ངོ་སྙམ་ན། དུས་གཅིག་ཏུ་
སྟོད་སྨད་གཉིས་ལ་མཚོན་གྱིས་བསྣུན་ན་ཅིག་ཤོས་མི་མྱོང་བར་འགྱུར་རོ། །སྙི་
ནང་ལྟ་བུ་གཅིག་ལ་གནས་སོ་སྙམ་ན། སྙིང་གི་སྟོད་སྨད་བར་གསུམ་གང་དུ་གནས།
དེ་བཞིན་དུ་སྟོད་ལྟ་བུ་གཅིག་ལ་ཡང་སྟེང་འོག་བར་གསུམ་གྱིས་བགོ་རུང་ལ།
མཐར་ཆ་མེད་ཀྱི་བར་དུ་བསིལ་ན། ཆ་མེད་གཅིག་པོ་ལ་སྟེང་མ་དང་ཉེ་བའི་ཆ་དང་
འོག་མ་དང་ཉེ་བའི་ཆ་གཉིས་མེད་ན་རྡུལ་ཕྲན་གསུམ་རྡུལ་ཕྲན་གཅིག་གི་གོ་སར་
ཤོང་ནས་མཐར་གླིང་བཞི་རི་རབ་དང་བཅས་པ་རྡུལ་ཕྲན་གཅིག་གི་གོ་སར་ཤོང་
བར་འགྱུར་ལ། ཆ་གཉིས་ཡོད་ན་དེ་ལ་ཡང་སྟེང་ཆ་བར་ཆ་འོག་ཆ་གསུམ་ཡོད་པར་
འགྱུར་བས་གནས་ས་གཅིག་མི་རྙེད་པས་དུ་མ་ཡོད་པ་མི་སྲིད་དོ། །གནས་པ་པོ་་
སེམས་རང་གི་ངོ་བོ་ལ་དཔྱད་ན། སེམས་འདི་བེམ་པོའི་ངོ་བོར་ཡོད་དམ། ལྡན་མིན་
འདུ་བྱེད་ཀྱི་ངོ་བོར་ཡོད་དམ། སེམས་ཀྱི་ངོ་བོར་ཡོད། དང་པོ་ལྟར་ན་ཁ་དོག་
དཀར་དམར་སོགས་དང་། དབྱིབས་གྲུ་བཞི་སོགས་དང༌། དེ་བཞིན་དུ་སྒྲ་དྲི་རོ་རེག་
བྱ་སོགས་གང་གི་ངོ་བོར་ཡོད་དཔྱད་ན་རྙེད་པའི་ཐབས་མེད། གཉིས་པ་ལྟར་ན་་་
གྲུབ་མཐའི་སྒྲོ་བཏགས་ཙམ་མ་གཏོགས་རང་གི་ངོ་བོ་གཏན་ནས་མེད་དོ། །གསུམ་
པ་ལྟར་ན་ཡང་གཅིག་དང་དུ་མ་གང་གི་ཚུལ་དུ་ཡང་མེད་དེ། ཤེས་པ་རགས་པའི་་་་
རྒྱུན་རྣམས་དུས་མཐའི་ཆ་མེད་ཀྱི་བར་དུ་བཤིག་ཏུ་རུང་ལ། དུས་མཐའི་ཆ་མེད་་་་་
]g
གཅིག་གི་ཡུན་ལ་ཉི་གྲིབ་ཡང་མི་སྡོད་པས་ཅུང་ཟད་ཅིག་གཅོད་དགོས་ལ། ཉི་གྲིབ་
ཀྱི་ས་ཁྱོན་འདྲ་བ་མང་པོ་མདའ་འཕངས་བས་གཅོད་དགོས་ལ། མདས་ཀྱང་ས་་་་་
ཁྱོན་རྣམས་རིམ་གྱིས་བགྲོད་དགོས་པས། མདས་རྡུལ་ཕྲན་གཅིག་གཅོད་པའི་ཡུན་
ལ་ཉི་མ་ཡང་མི་སྡོད་པརའགྲོ་དགོས་པའི་དཔེ་ལ་བསམས་ཚེ། སྐད་ཅིག་ཆ་མེད་ལ་
གཞི་མེད་དུ་མ་གྱུར་གྱི་བར་དུ་དབྱེར་རུང་ཕྱིར་གཅིག་བདེན་ཞིག་མི་སྲིད་ལ། རྩོམ་
གཞི་གཅིག་མེད་ན་དུ་མ་ཡང་རྙེད་ཐབས་མེད་དོ། །གསུམ་པ་འགྲོ་ས་མེད་པར་ཐག་
བཅད་པ་ནི། སེམས་རང་གི་ངོ་བོ་ཡེ་ནས་མ་གྲུབ་པར་ངོས་ཟིན་པས་འགྲོ་བ་མ་་་་་
སྲིད་པར་ཤེས་མོད། འོན་ཀྱང་སླར་ཡང་དཔྱད་ན། སེམས་གཞན་དུ་འགྲོ་མི་སྲིད་དེ་
འགྲོ་བ་ཞིག་མི་འགྲོ་སྟེ་འགྲོ་བ་ལ་བྱ་བ་གཉིས་པ་མེད་པའི་ཕྱིར། མི་འགྲོ་བ་ཡང་་་་
འགྲོ་བར་འགལ་བའི་ཕྱིར། འགྲོ་བའི་ཡུལ་ལ་དཔྱད་ན་སོང་ཟིན་པ་ལ་མི་འགྲོ་སྟེ་་
འགགས་ཚར་བའི་ཕྱིར། མ་སོང་བ་ལ་མི་འགྲོ་སྟེ་མ་སྐྱེས་པའི་ཕྱིར། ད་ལྟ་བ་ལ་མི་
འགྲོ་སྟེ་དུས་མཉམ་སྐད་ཅིག་གཅིག་ལ་འགྲོ་ཚེ་མེད་པའི་ཕྱིར། དེ་བཞིན་དུ་འགྱུར་་་
བ་ཡང་མི་འཐད་དེ། རྟག་ན་མི་འགྱུར་ཏེ་རྟག་པའི་ཕྱིར། མི་རྟག་ན་མི་འགྱུར་ཏེ་
སྐད་ཅིག་གཅིག་ལ་འགྱུར་ཚེ་མེད་པའི་ཕྱིར། དེ་བཞིན་དུ་སེམས་འགག་པ་ཡང་མི་་
སྲིད་དེ་སེམས་འགགས་པ་ཞིག་འགག་གམ་མ་འགགས་པ་ཞིག་འགག དང་པོ་་་་
འགག་མི་དགོས་ཏེ་ཁོ་རང་འགགས་པ་ཡིན་པའི་ཕྱིར། གཉིས་པ་མི་འགག་སྟེ་ཁོ་མ་
འགགས་པ་ཡིན་པའི་ཕྱིར། འགགས་མ་འགགས་གཉིས་མིན་པའི་གཞན་མི་སྲིད་་་་
དོ༑ ༑འོ་ན་སེམས་འདི་རྟག་གམ་སྙམ་ན་རེས་དགའ་བ་རེས་མི་དགའ་བ་རེས་འཛིན་
མེད་དུ་གནས་པ་སོགས་གཏན་དུ་རྟག་པ་མེད་པར་མངོན་སུམ་གྱིས་གྲུབ་ལ།
སེམས་གཅིག་སྐྱེས་ནས་མ་འགགསཀྱི་བར་ལ་རྟག་པ་གཅིག་ཡིན་ནོ་སྙམ་ན། སྐྱེས་
མ་ཐག་པ་ཡང་རང་གྲུབ་ཙམ་ནས་འགག་དགོས་པར་ཐལ། འགག་ཁ་མ་དང་
གཅིག་ཡིན་པའི་ཕྱིར། ཡང་ན་འགགས་ཁ་མ་ཡང་རྒྱུན་རིང་དུ་གནས་པར་ཐལ།
སྐྱེས་མ་ཐག་པ་དང་གཅིག་ཡིན་པའི་ཕྱིར། དེ་ལྟར་གཞན་རྣམས་ལ་དཔྱད་ན་རྟག་་
པ་མེད་པར་རིགས་པས་གྲུབ་པར་འགྱུར་རོ། །དེའི་ཕྱིར་སེམས་འདི་ཡེ་ནས་མ་སྐྱེས་
ཉིgs
-263-
• 262-



སེམས་ངོ་མཛུབ་བཙུགས་ཀྱི་འགྲེལ་བ།
ཤིང་རྟེན་འབྲེལ་གྱི་སྣང་ཚུལ་འགག་པ་མེད་པ་ཆུ་ནང་ཟླ་གཟུགས་ལྟ་བུ་ཡིན་པས་་་་
འགྲོ་བའམ་འགག་པ་མི་སྲིད་པར་ཐག་གཅད་དོ། །དེ་ལྟར་བསྟན་པའི་སྟོང་ཉིད་ཀྱི་
ལྟ་བ་ནི་གཏན་ཚིགས་ཀྱིས་གོ་བ་དང་། ཁྲེགས་ཆོད་ཀྱི་ལྟ་བ་ཉམས་མྱོང་གིས་་
མཐོང་བའི་ཁྱད་ཙམ་མ་གཏོགས་གཅིག་ཡིན་པར་མ་ཤེས་ནས། དངོས་གཞིའི་དུས་
སུ་སྟོང་ཉིད་སྐྱོན་ཅན་དུ་བཟུང་ནས་ཞི་གནས་ཙམ་ལ་གདེང་བཅའ་བར་བྱས་ན།
སྲིད་རྩ་གཅོད་པའི་ནུས་པ་ཙམ་ཡང་དཀའ་སྙམ། འདིར་ནི་ལྷག་མཐོང་སྒོ་ཅན་གྱི་་་
རྣལ་འབྱོར་པ་ལ་དབུ་མ་སྔོན་འགྲོའི་ཆོས་སུ་བསྟན་པ་ཡིན་ནོ། །གཉིས་པ་ཕྱག་ཆེན་
གྱི་སྒོམ་པ་ལ་བརྟེན་ནས་བཞག་ཐབས་ཀྱི་གནད་བསྟན་པ་ནི། རྣལ་འབྱོར་བཞིས་་་
ཉམས་སུ་ལེན་དགོས་ཏེ། དང་པོ་རྩེ་གཅིག་གི་རྣལ་འབྱོར་ནི་སེམས་འཕྲོ་ན་འཕྲོ་་་
བའི་ངོ་བོ་ལ་བལྟས་ཚེ་འཕྲོ་བ་རང་འགག་ཏུ་འགྲོ་བའི་ངང་ལ་མཉམ་པར་བཞག
གནས་ན་རང་ས་བཟུང་ནས་རྣམ་རྟོག་གཞན་གྱི་གོ་བཀག་ལ་ངང་སྐྱོང་། འདི་དུས་་་
ལྷ་སྐུ་དང་ཡིག་འབྲུ་སོགས་ལ་དམིགས་ནས་སེམས་འཛིན་ཐབས་ཡོད་ཀྱང་སེམས་་་
ཀྱིས་སེམས་ལ་ལྟ་བ་ནི་ཚེགས་ཆུང་ལ་གེགས་མེད་པའི་ཐབས་དམ་པ་ཡིན་ནོ། །
དུས་ཀུན་ཨ་འཐས་ཀྱིས་དྲན་པའི་བྱ་ར་བསྟེན་ནས་མི་རྟོག་པ་ཁོ་ནའི་ངང་དུ་མཉམ་
པར་འཇོག གཉིས་པ་སྤྲོས་བྲལ་གྱི་རྣལ་འབྱོར། སེམས་འགྱུ་འཕྲོ་དང་བྲལ་བ་སྟོང་
པ་ནམ་མཁའ་ལྟ་བུའི་ངང་དུ་སྟོང་འཛིན་གྱི་དྲན་པས་ས་བཟུང་ནས་ཉམས་སུ་བླང་།
གསུམ་པ་རོ་མཉམ་གྱི་རྣལ་འབྱོར་སྟོང་པའི་རང་རྩལ་སྣ་ཚོགས་སུ་ཤར་བའི་དོན།
སྟོང་དང་རྟེན་འབྱུང་དབྱེར་མེད་དུ་ཤེས་པའི་དྲན་པ་བསྟེན། བཞི་པ་ཡུལ་སེམས་
དབྱེར་མེད་དུ་འདྲེས་ནས་སྒོམ་མེད་རྒྱུན་དུ་ཤར་བའི་ངང་དུ་ཡེང་མེད་ཀྱི་དྲན་པ་་་་་
བསྟེན་ནས་ཉམས་སུ་ལེན་དགོས་པ་ཡིན་ནོ། །མདོར་ན་རྟོག་ཚོགས་ཐམས་ཅད་
དང་བྲལ་བར་རྩེ་གཅིག་ཏུ་འཇོག་པ་ནི་ཆོས་འདིའི་ཉམས་ལེན་གྱི་མཐིལ་ཡིན་ཏེ།
ཕྱག་ཆེན་གྱི་སྒོམ་པའི་གནད་བསྡུས་པ་ཏེ་ལོའི་ཆོས་དྲུག་ཏུ་གསུངས་པ་ལས། མི་་
མནོ་མི་བསམ་མི་དཔྱད་ཅིང་། །མི་བསྒོམ་མི་སེམས་རང་བབས་བཞག །ཅེས་པ་དེ་
ཡིན་པའི་ཕྱིར་རོ། །དེ་ལྟར་མཐར་ཐུག་གི་དོན་ལ་ཕྱག་རྫོགས་དགོངས་པ་དབྱེར་་་་་
མེད་ཡིན་ཀྱང་གནས་སྐབས་སུ་སེམས་ལམ་དུ་བྱེད་པ་དང་། སེམས་རིག་ཤན་ཕྱེས་
ནས་ཡེ་ཤེས་ལམ་དུ་བྱེད་པའི་ཁྱད་ཡོད་པས་སྐབས་འདིར་ཞི་གནས་ཀྱི་སྒོ་ཅན་གྱི་་་
རྣལ་འབྱོར་པ་ལ་ཕྱག་ཆེན་སྔོན་འགྲོའི་ཆོས་སུ་བསྟན་པ་ཡིན་ནོ། །གཉིས་པ་གཞུང་
དོན་ནི། དེ་ལ་སྤྱིར་དབང་པོ་རིམ་གྱིས་པ་དང་སྤྲོས་པ་ལ་དགའ་བ་རྣམས་ལ་གོང་དུ་
བཤད་པའི་སྔོན་འགྲོ་ཐམས་ཅད་མེད་མི་རུང་བ་ཡིན་ཞིང་། དབང་པོ་ཅིག་ཆར་བ་
དང་སྤྲོས་མེད་ལ་དགའ་བ་ལ་ཡང་། སེམས་འགྱུ་ཐོག་ནས་རིག་པ་ངོས་བཟུང་བ།
ལྟ་བའི་ཉམས་མགུར་སྒྲ་སྙན་སྤྲིན་གྱི་རོལ་མོ་ལས། གང་ཤར་ཁྲེགས་ཆོད་ཀྱི་ཤེས་་་
རབ་རལ་གྲི། །ཐད་ཀ་ཁོལ་བྱུང་གི་སེམས་ལ་བཏབ་པས། །འདི་ཡིན་དེ་མིན་གྱི་
ངོས་བཟུང་བྲལ་ཙམ། །ངོ་བོ་སྐྱོང་རྒྱུ་དེ་ཨེ་ཡིན་སྙམ་མོ། །ཞེས་དང་། ཅིར་ཡང་མ་་
གྲུབ་པའི་སེམས་ཉིད་འདི་ཀ །ཅིར་ཡང་འཆར་བ་ཡི་མངོན་སུམ་ཉམས་མྱོང་། །
གཟུང་བས་ཟིན་མེད་ཀྱི་ཆུ་ནང་ཟླ་གཟུགས། །འདི་ཀ་ཙམ་ཞིག་ལ་གོ་རྒྱུ་འདུག་གོ།
སྣ་ཚོགས་འགྱུ་དྲན་གྱི་སེམས་དེ་བཙལ་བས། །རྙེད་མེད་གཤིས་ལུགས་ཀྱི་བབས་
སུ་ཤར་བ། །དྲི་མེད་རིག་ཁམས་ཁོ་ཡིན་པར་འདུག་པས། །འཁྲུལ་བྲལ་ཡེ་ཤེས་་་་
དེས་སྐྱོབ་པར་རེ་འོ། །ཞེས་པ་ལྟ་བུ་དང༌། གནས་ཐོག་ནས་ངོས་བཟུང་བ།
འཇིགས་མེད་ཆོས་ཀྱི་དབང་པོའི་ཞལ་ནས། དང་པོ་རང་སེམས་ལྷོད་དེ་བཞག །མི་
སྤྲོ་མི་བསྡུ་རྣམ་རྟོག་མེད། །ངང་ལ་ཕྱམ་གནས་ལྷོད་དེའི་དུས། །ཐོལ་བྱུང་བློ་རྡེག་་་
ཕཊ་ཅིག་བརྒྱབ། །དྲག་ལ་ངར་ཐུང་ཨེ་མ་ཧོ། །ཅི་ཡང་མ་ཡིན་ཧད་དེ་བ། །ཧད་དེ་
བ་ལ་ཟང་ཐལ་ལེ། །ཟང་མ་ཐལ་བྱུང་བརྗོད་དུ་མེད། །ཆོས་སྐུའི་རིག་པ་ངོས་ཟུངས་
ཤིག.: ༑ཅེས་གསུངས་པ་ལྟར་གཉིས་ཡོད་ཀྱང་འདིར་ནི་དངོས་གཞིའི་དུས་ཀྱི་ལྟ་
སྒོམ་སྤྱོད་འབྲས་ཐམས་ཅད་རེང་བཞག་ཁོ་ན་ཡིན་པས་སྔོན་འགྲོ་ཡང་དེ་དང་
མཐུན་དགོས་ཏེ། རྒྱུ་རང་དང་རིགས་མི་མཐུན་པའི་འབྲས་བུ་མི་འབྱུང་བའི་ཕྱིར་ཏེ།
རྡོ་རྗེ་སྙིང་འགྲེལ་ལས། ཀོ་ཊ་པ་ཡི་ས་བོན་ལས། །སཱ་ལུའི་འབྲུ་ནི་འབྱུང་བ་མེད། །
རྣམ་རྟོག་ས་བོན་ལས་བྱུང་བའི། །འབྲས་བུ་རྣམ་རྟོག་བཅས་པར་འགྱུར། །རྣམ་་
པར་མི་རྟོག་ལས་སྐྱེས་པའི། །འབྲས་བུ་རྣམ་པར་མི་རྟོག་འགྱུར། །ཞེས་གསུངས་པ་
་་་་
-264-
265 -



སེམས་ངོ་མཛུབ་བཙུགས་ཀྱི་འགྲེལ་བ།
་་་་་་་་
ལྟར་ཡིན་པས་གཞག་ཐབས་ཀྱི་གནད་གསལ་བར་བཤད་ན། རང་གི་སེམས་འདི་་་
བརྣབ་སེམས་གནོད་སེམས་ལོག་ལྟ་དུག་ལྔ་ལྟ་བུ་སྤང་བྱའི་ཕྱོགས་དང་། བཟོ་དང་་་
སྤྱོད་ལམ་སྤྲུལ་སེམས་ལྟ་བུ་ལུང་མ་བསྟན་དང་། བག་ཡོད་ཤེས་བཞིན་དད་པ་སྙིང་
རྗེ་སོགས་དགེ་བའི་སེམས་དང་། བསྐྱེད་རྫོགས་ཀྱི་དམིགས་རྣམ་གསལ་བ་སོགས་
གསང་སྔགས་ཀྱི་སྤྲོས་འཛིན་ལྟ་བུ་ཡིད་ལ་མི་བྱ་བར་རང་བབས་སུ་ཅི་ཡང་མི་
བསམ་པར་བཞག་ནས་བསྒོམ་པར་བྱའོ། །ཅི་ཡང་མི་བསམ་ཞེས་པ་རྟོག་པའི་བྱེད་
ལས་ལ་གོ་དགོས་ཀྱི། རྟོག་མེད་ཀྱི་གསལ་སྣང་ཙམ་བཀག་དགོས་པའི་དོན་མིན་ཏེ་
བཀག་ཀྱང་མི་ཁོག་ལ། བཀག་པ་ལ་དགོས་པ་མེད་པའི་ཕྱིར་ཏེ། དཔལ་ཏེ་ལོ་པས།
བུ་སྣང་བས་མི་འཆིང་ཞེན་པས་འཆིང་། །ཞེན་པ་ཆོད་ཅིག་ནཱ་རོ་པ། །ཞེས་གསུངས་
པ་ལྟར་ཡིན་ནོ། །དེ་ཡང་འདི་སྙམ་དུ་ཅི་ཡང་མི་བསམ་ཞེས་པས་ཆོག་པ་ལ་རང་
བབས་ཞེས་གསུངས་པ་ལ་དོན་ཅི་ཡོད་སྙམ་ན། གཡེང་དང་བརྒྱལ་བ་སོགས་་་་
ལའང་ཅི་ཡང་མི་བསམ་པ་ཙམ་ཡོད་ཅིང་། མ་ཟད་ལྷ་སྐུ་དང་ཡིག་འབྲུ་སོགས་ལ་་་
སེམས་འཛིན་པ་ཡང་ཅི་ཡང་མི་འཛིན་པ་ཡིན་ཀྱང་རང་བབས་སུ་གནས་པ་མིན་
པས་དེ་རྣམས་སྐབས་འདིའི་གཞག་ཐབས་མིན་པར་ཤེས་པའི་ཆེད་དོ། །འོ་ན་རང་་་
བབས་ཞེས་པས་ཆོག་གམ་སྙམ་ན། རང་བབས་གནས་པ་ཙམ་ས་རྡོ་སོགས་ལ་ཡོད་
ཀྱང་ཅི་ཡང་མི་བསམ་པར་བཞག་པ་མིན་པའི་ཕྱིར་དེ་ཙམ་གྱིས་མི་ཆོག་གོ །དུས་་་་
ཀུན་ཏུ་འགྱུ་ན་འགྱུ་བའི་སེམས་དེ་ཡི་ངོ་བོ་ལ་བལྟས་ཚེ་འགྱུ་བ་རང་ཞི་ལ་འགྲོ་བའི་
ཉམས་བསྐྱང་། གནས་ན་གནས་པའི་རང་ས་བཟུང་ལ། ངང་དུ་རྒྱུན་བསྐྱང་། ད་་་་
ཡང་ཧ་ཅང་སྒྲིམ་ཆེ་ན་སེམས་ཐུམ་ཡོལ་དུ་འགྲོ་ཞིང་སྲོག་རྩར་རླུང་ཞུགས་ནས་སྨྱོ་
འབོགས་སུ་འགྲོ། ཀློད་ཆེ་ན་བྱིང་རྒོད་ཐ་མལ་གྱི་དབང་དུ་སོང་སྟེ་རྣམ་རྟོག་རྒྱུན་
འབྱམས་སུ་འགྲོ་བ་དེས་ན། ལབ་སྒྲོན་གྱིས། གྲིམ་གྱིས་བསྒྲིམ་ལ་ལྷོད་ཀྱིས་ཀློད།།
དེ་ལ་ལྟ་བའི་གནད་གཅིག་ཡོད། །ཅེས་གསུངས་པ་ལྟར་ཡིན་པས་རྟ་རྒོད་ཐབས་་་་
ཀྱིས་འཛིན་པ་ལྟར་གྲིམ་ལྷོད་རན་པོས་ཡེང་མེད་ཀྱིས་དྲན་པའི་རྒྱུན་བསྐྱང་བ་ལ་་་་
འབད་པར་བྱའོ། །འདིར་རྩེ་གཅིག་གི་ཏིང་འཛིན་སྒྲུབ་ཐབས་མདོ་ཙམ་བཤད་ན།
g
ཉེས་པ་ལྔ་སྤང་འདུ་བྱེད་བརྒྱད་བསྟེན་སྟོབས་དྲུག་གིས་སེམས་གནས་པའི་ཐབས་་་་
དགུ་ཡིད་ལ་བྱེད་པ་བཞིའི་གནས་སྐབས་ཀྱིས་བསྡུས་པ་ཉམས་སུ་བླངས་པས་
གཡེང་བ་དྲུག་སྤོང་བར་བྱེད་པ་ཡིན་ནོ། །ཉེས་པ་ལྔ་ནི། ལེ་ལོ་དང་གདམས་ངག་་་
བརྗེད་པས་ཏིང་འཛིན་གྱི་སྦྱོར་བ་ལ་སྒྲིབ། བྱིང་རྒོད་གཉིས་ཀྱིས་དངོས་གཞི་ལ་་་
སྒྲིབ༑ གཉེན་པོ་ལ་ཧ་ཅང་འདུ་བྱེད་ཆེ་བ་དང༌། འདུ་མི་བྱེད་པས་ཁྱད་པར་དུ་
འཕེལ་བ་ལ་སྒྲིབ་བོ། །དེའི་གཉེན་པོ་འདུ་བྱེད་བརྒྱུད་ནི། དད་འདུན་རྩོལ་བ་ཤིན་
སྦྱང་བཞིས་ལེ་ལོ་སྤོང་། དྲན་པས་གདམས་ངག་བརྗེད་པ་སྤོང་། ཤེས་བཞིན་གྱིས་
བྱིང་རྒོད་དང་སེམས་པས་འདུ་མི་བྱེད་སྤོང་། བཏང་སྙོམས་ཀྱིས་འདུ་བྱེད་སྤོང་བ་་་
ཡིན་ནོ། །སེམས་གནས་པའི་ཐབས་དགུ་ནི། དང་པོ་དམིགས་པ་ལ་གཏོད་པ་
འཇོག་པ། དེའི་རྒྱུན་སྐྱོང་བ་རྒྱུན་འཇོག གཡེང་ན་སླར་ཡང་བླན་ཏེ་འཇོག་པ།
བརྩོན་པའི་རྒྱུན་ཇེ་བཟང་དུ་བྱས་པ་ཉེར་འཇོག ཏིང་འཛིན་གྱི་ཡོན་ཏན་དྲན་
དུལ་བྱེད། རྣམ་གཡེང་གི་སྐྱོན་དྲན་ནས་ཞི་བྱེད། དེ་ནས་གཡེང་བའི་རྒྱུ་ཅན་གྱི་ཉེ་
ཉོན་ལང་པ་རྣམ་པར་ཞི་བར་བྱེད། དེ་ནས་འདུ་བྱེད་དང་བཅས་ཏེ་རྩེ་གཅིག་ཏུ་བྱེད།
དེ་ནས་འདུ་བྱེད་མེད་པར་མཉམ་པར་འཇོག་པར་བྱེད་པའོ། །དེ་དག་སྟོབས་དྲུག་་་་
གིས་བསྒྲུབ་པ་སྟེ། ཐོས་པས་འཇོག་པ་འགྲུབ་པ་དེ་བཞིན་དུ། བསམ་པས་རྒྱུན་་་་
འཇོག དྲན་པས་བླན་འཇོག་དང་ཉེར་འཇོག ཤེས་བཞིན་གྱིས་དུལ་བ་དང་ཞི་བ་་་
རྣམ་ཞི། བརྩོན་འགྲུས་ཀྱིས་རྩེ་གཅིག ཡོངས་སུ་འདྲེས་པས་མཉམ་པར་འཇོག་པ་་་
ཐོབ་པར་བྱེད་དོ། །དེ་རྣམས་ཡིད་ལ་བྱེད་པ་བཞིའི་གནས་སྐབས་ཀྱིས་བསྡུས་ཏེ།
སེམས་གནས་དང་པོ་གཉིས་ཀྱི་སྐབས་སུ་བསྒྲིམ་སྟེ་འཇུག དེ་ནས་ལྔའི་བར་དུ་བྱིང་
རྒོད་ཀྱི་བར་ཆད་ཡོད་པས་ཆད་ཅིང་འཇུག བརྒྱད་པ་ཆད་པ་མེད་པར་འཇུག དགུ་
པ་རྩོལ་བ་མེད་པར་འཇུག་པའི་ཡིད་བྱེད་ཀྱིས་འཇུག་གོ །གཡེང་བ་དྲུག་ནི། ངོ་བོ་
ཉིད་ཀྱི་གཡེང་བ་སྒོ་ལྔའི་ཤེས་པ་དང་མཚུངས་ལྡན་ཡིད་རྟོག་བཅས། ཕྱིའི་གཡེང་་་
བ་ཡིད་ཤེས་དང་མཚུངས་ལྡན་གྱི་རྟོག་བཅས། ནང་གི་གཡེང་བ་བྱིང་རྒོད། མཚན་
མའི་གཡེང་བ་ཏིང་འཛིན་ལ་མཚན་མར་འཛིན་པ། གནས་ངན་ལེན་གྱི་གཡེང་བ་་
267.
-266 -



བ་བྱིག
སེམས་ངོ་མཛུབ་བཙུགས་ཀྱི་འགྲེལ་བ།
ཏིང་འཛིན་ལ་མཆོག་ཏུ་འཛིན་པ། ཆུང་ངུའི་སེམས་ཀྱི་གཡེང་བ་ཐེག་དམན་ཡིད་་་་
བྱེད་དང་འདྲེས་པ་དྲུག་སྤོང་བར་བྱེད་པ་ཡིན་ནོ། །དེ་ལྟར་རྩེ་གཅིག་གི་ངང་ལ་ཨ་
འཐས་ཀྱིས་དྲན་པ་བརྟན་པ་དེའི་ཚེ་བདེ་སྡུག་ཆགས་སྡང་སོགས་རྟོག་པ་གང་
མངོན་གྱུར་དུ་མེད་པའི་བཏང་སྙོམས་དགེ་སྡིག་གང་དུ་ལུང་མ་བསྟན་གྱི་ཤེས་པ་་་་
ཞིག་འབྱུང་ངོ༌། །རང་གི་ངོ་བོ་འདི་ལྟ་བུ་ཞེས་ངོས་གཟུང་སྒྱུར་མེད་པ་ཙམ་ལ་ལུང་་་་
མ་བསྟན་དུ་འབྲེལ་བའི་སྐབས་ཀྱང་ཡོད། བཏང་སྙོམས་དང་ལུང་མ་བསྟན་གང་་་
རུང་སྨོས་པས་མི་ཆོག་གམ་སྙམ་ན། གཟུགས་ཁམས་ཀྱི་ཏིང་འཛིན་རྟོག་པ་མེད་
པའི་བཏང་སྙོམས་ཡིན་པ་ལས་ཁྱད་ཕྱེ་ནས་ལུང་མ་བསྟན་ཞེས་གསུངས། ཟ་་་་
བསམ་འགྲོ་བསམ་ལྟ་བུ་ལུང་མ་བསྟན་ཡིན་པ་ལས་ཁྱད་ཕྱེ་ཕྱིར་བཏང་སྙོམས་ཞེས་
གསུངས། འདི་ཡང་རྩེ་གཅིག་ཏུ་གནས་ཕྱིར་གཟུགས་ཁམས་ཀྱི་ཏིང་འཛིན་བཞིན་་་
དགེ་བ་ཡིན་ནོ་སྙམ་ན་དེ་ཙམ་གྱིས་དགེ་བར་འགྱུར་ན་བྱི་བ་སོགས་ཕྱི་མར་སྡུག་་་
བསྔལ་མྱོང་མི་དགོས་པས་ཁྱབ་པར་ཐལ་ལོ། །དེ་འདྲའི་ཤེས་པ་དེས་ཆོས་ཉིད་སྟོང་
པའི་རང་བཞིན་མ་མཐོང་བས་མུན་ནེ་བ་དང༌། ཆོས་ཅན་སྣ་ཚོགས་པའི་སྣང་བ་ལ་
ངེས་པ་མ་སྐྱེས་པས་ཐོམ་མེ་བ་ཞིག་འབྱུང་ངོ༌། །ཐོམ་མེ་བ་ཙམ་ཉན་ཐོས་འགོག་པ་
ལ་ཡང་ཡོད། མུན་ནེ་བ་ཙམ་སོ་སྐྱེས་ཤེས་པ་ཐམས་ཅད་ལ་ཡོད་ཕྱིར་གཉིས་ཀ་་་་་
སྨོས་སོ། །ཤེས་པ་ནི་བར་གྱི་གསལ་བྱེད་དེ་གོང་འོག་གཉིས་ཀར་སྦྱར་དགོས་ཏེ།
གཟུགས་སྒྲ་ལྟ་བུ་བཏང་སྙོམས་དང་ལུང་མ་བསྟན་གཉིས་ཀ་ཡིན་པ་ལས་ཁྱད་ཕྱེ་་
ནས་ཤེས་པ་ཞེས་སྨོས། བེམ་བོ་ཐམས་ཅད་མུན་ནེ་ཐོམ་མེ་བ་ཡིན་ཀྱང་དེ་རྣམས་་་་
གཅོད་ཕྱིར་ཤེས་པ་སྨོས་དགོས་སོ། །དེ་ལྟར་རྩེ་གཅིག་གི་ངང་དུ་མཉམ་པར་བཞག་
པའི་ཤེས་པ་དེ་གཙོ་སེམས་སམ་སེམས་བྱུང་གང་ཡིན། གཙོ་སེམས་མིན་ཏེ་དང་པོ་
མིག་ཤེས་ཡིན་ནོ་སྙམ་ན། མིན་ཏེ་བདག་རྐྱེན་མིག་དབང་དང་དམིགས་རྐྱེན་
གཟུགས་ལས་མ་སྐྱེས་པའི་ཕྱིར། དེ་བཞིན་དུ་རྣ་བ་སྣ་ལྕེ་ལུས་ཡིད་ཤེས་རྣམས་ཀྱང་
མིན་ཏེ་རང་རང་གི་རྒྱུ་ལས་མ་སྐྱེས་པའི་ཕྱིར། ཀུན་གཞི་མིན་ཏེ་རྒྱུན་ཆགས་སུ་མི་་
འབྱུང་བའི་ཕྱིར། ཉོན་ཡིད་ཀྱང་མིན་ཏེ་ཀུན་གཞི་ལ་དམིགས་ནས་བདག་ཏུ་མི་
《gs
འཛིན་པའི་ཕྱིར། ཚོར་བ་བཏང་སྙོམས་མིན་ཏེ་ཉམས་སུ་མྱོང་བ་མེད་པའི་ཕྱིར།
འདུ་བྱེད་བཏང་སྙོམས་མིན་ཏེ་དགེ་བ་མིན་པའི་ཕྱིར། དེ་བཞིན་དུ་སེམས་བྱུང་་་་་་
གཞན་རྣམས་ཀྱང་མིན་ཏེ་རང་རང་གི་མཚན་ཉིད་དང་མི་ལྡན་པའི་ཕྱིར། གསར་དུ་
བསྒྲུབས་པ་ཞིག་མིན་ཏེ་ངོ་བོ་འདི་ཡིན་གྱི་མཚན་གཞི་མི་རྙེད་པའི་ཕྱིར། ཡེ་ནས་་་
གནས་པ་ཞིག་མིན་ཏེ་རྩོལ་བས་བསྒྲུབ་དགོས་པའི་ཕྱིར། སོ་སོའི་སྐྱེ་བོའི་ཆོས་ཤིག་
ཀྱང་མིན་ཏེ་མན་ངག་ཟབ་མོ་ལ་བརྟེན་ནས་བསྒྲུབ་དགོས་པའི་ཕྱིར། འཕགས་ཆོས་
ཤིག་ཀྱང་མིན་ཏེ་གནས་ལུགས་ལ་ངེས་པ་མ་འདྲོང་པའི་ཕྱིར། འདོད་སེམས་ཀྱང་
མིན་ཏེ་རང་བཞིན་དུ་འདོད་ཁམས་ཀྱི་སེམས་ཅན་ལ་འདི་འདྲ་བའི་སྒོ་ལྔའི་འཛིན་་
པ་མ་འགགས་པར་རང་བབས་སུ་གནས་པ་མེད་པའི་ཕྱིར། གཟུགས་དང་གཟུགས་
མེད་ཀྱི་སེམས་མིན་ཏེ་འདོད་ཉོན་སྣ་གཅིག་མ་སྤུངས་པ་ལ་ཡང་ཡོད་པའི་ཕྱིར།
དེས་ན་འདིའི་ངོ་བོ་ཅི་ཡིན་སྙམ་པ་ལ། ཐོག་མར་གཞན་གྱི་བཞེད་པ་ནི། དེ་འདྲའི་
ཤེས་པ་དེས་ཆོས་ཅན་འདི་ཤེས་སོ་ཞེས་པའི་གསལ་སྣང་མེད་ལ། ཆོས་ཉིད་དེ་ས་
ཤེས་སོ་ཞེས་པའི་ངེས་ཤེས་ཀྱི་ལྷག་མཐོང་གང་ཡང་མ་སྐྱེས་པའི་ཚེ་ན། གནས་
ལུགས་ཀྱི་དོན་མ་མཐོང་བ་དེའི་ཆ་ནས། རྫོགས་ཆེན་གྱི་གཞུང་སྨྲ་བའི་བླ་མ་དག་་་་
གཞི་སྣང་གི་སྐབས་སུ་རྒྱུ་བདག་ཉིད་གཅིག་པའི་མ་རིག་པ་དང་ལྷན་ཅིག་སྐྱེས་པའི་
མ་རིག་པ་ཞེས་དང་ད་ལྟའི་དུས་སུ་རང་ངོ་མ་ཤེས་པའི་མ་རིག་པ་ཞེས་མིང་
འདོགས་པར་འདུག འདིར་ཆོས་ཅན་ལ་འདི་ཞེས་ཉེ་ཚིག་དང་། ཆོས་ཉིད་ལ་དེ་་་་
ཞེས་རིང་ཚིག་སྦྱར་དོན་ནི་སྤྱིར་དོན་ལ་དབྱེར་མེད་ཡིན་ཀྱང་ལས་དང་པོ་པའི་བློ་་་
ངོར་ཉེ་རིང་ལྟ་བུར་སྣང་བ་ལ་དགོངས་པ་ཡིན་ནོ། །ཤེས་པ་དེ་ཡི་ངོ་བོ་གཏན་ལ་་་་
བ་པ་ལ་དཔེ་འདི་དང་འདྲ་ཞེས་པ་དང་དོན་རང་གི་ངོ་བོ་འདི་ཡིན་ནོ་ཞེས་པའི་
རང་མཚན་ལ་ངེས་པ་དྲང་ནུས་ཀྱི་གཏན་ཚིགས་གང་ཡང་མ་རྙེད་པའི་ངོས་བཟུང་སྨྲ་
མ་ཤེས་པའི་ཆ་ནས་ལུང་མ་བསྟན་ཞེས་མིང་བཏགས། ཡུལ་གཟུགས་སྒྲ་དྲི་རོ་རེག་
བྱ་སོགས་ཅི་ལ་གནས་དང་ཡུལ་ཅན་རང་གི་ངོས་ནས་དཔྱད་ན་ཡོད་མེད་ཡིན་མིན་
སོགས་ཅི་བསམ་སྨྲར་མེད་པས་ཐ་མལ་བཏང་སྙོམས་ཞེས་བཏགས་ཏེ། ཡིན་པ་ནི་་
]@g
བབ་པ་
- 268-
269



ཊྛི་
སེམས་ངོ་མཛུབ་བཙུགས་ཀྱི་འགྲེལ་བ།
སེམས་སེམས་བྱུང་གི་རྟོག་ཚོགས་གཞན་ཐམས་ཅད་དང་བྲལ་ནས་ཀུན་གཞི་རྐྱང་
བའི་ངང་དུ་རང་ཚུགས་མ་ཤོར་བར་རང་གར་བསྡད་པ་ཡིན། བེམ་ཤེས་གཉིས་ཀྱི་་
ནང་ནས་ཤེས་པ་གཙོ་སེམས་ཀུན་གཞི་ཡིན་ཀྱང་རྒྱུན་ཆགས་སུ་མ་བྱུང་བ་མིན་ཏེ་་
རྟོག་པ་གཞན་གྱིས་བསླད་ཚེ་མི་མངོན་པ་ཙམ་སྟེ་ཤེལ་དཀར་པོ་གཞི་སྔོན་པོའི་སྟེང་
དུ་བཞག་དུས་རང་མདོག་མི་མངོན་ཡང་མེད་པ་མིན་པ་བཞིན་ནོ། །ཡུལ་མི་འཛིན་་་
པ་མིན་ཏེ་འཇུག་ཤེས་སོ་སོའི་ཕྱོགས་སུ་མ་ལྷུང་བར་སྣོད་བཅུད་རྒྱ་ཆེན་པོ་ལ་
དམིགས་པའི་རྟོག་མེད་ཡིན་པས་ཡུལ་བཟུང་བ་མ་མངོན་པ་ཡིན་ནོ། །ཡེ་ནས་་་
གནས་པ་ཡིན་ཀྱང་རྩོལ་བས་བསྒྲུབ་དགོས་ཏེ་ཤེས་པ་གཞན་གྱི་སྐྱོད་བྱེད་དང་བྲལ་
ཏེ་རང་ས་ཟིན་དགོས་པའི་ཕྱིར་གདམས་ངག་ཟབ་མོས་བསྒྲུབ་དགོས་ཀྱང་སོ་སོའི་
སྐྱེ་བོའི་ཆོས་མིན་པར་མི་འགྱུར་ཏེ་ལམ་ཟབ་མོ་བསྒྲུབ་པ་ལ་ཉེ་བར་མཁོ་བའི་ཕྱིར་་་
སྟོང་ཉིད་སྟོན་པའི་ཕྱིར་དུ་སྒྱུ་མ་འཕྲུལ་བ་བཞིན་ནོ། །ཁམས་གསུམ་གྱི་སེམས་ཀྱི་
ཁྱབ་བྱེད་ཡིན་པས་འདོད་ཉོན་དང་བཅས་བཞིན་དུ་ཡང་མཐོང་རུང་ལ་འདོད་པའི་་་་
སེམས་ཅན་རང་ག་བ་ལ་ཡོད་པར་མི་མཐོང་བ་ནི་ཤེས་པ་གཞན་གྱི་བྱེད་པ་དང་
འདྲེས་ནས་མ་གསལ་བ་ཡིན་ནོ། །དེ་ལྟར་རང་གི་སེམས་འདི་གང་ལ་ཡང་མི་འཕྲོ་་
ཅི་ཡང་མི་བསམ་པར་རྩེ་གཅིག་ཏུ་རྟོག་ཚོགས་ཐམས་ཅད་རྒྱུན་ཆད་སོང་བ་བཞིན་་་་
དུ་རང་བབས་སུ་བཞག་ནས། དུས་ཀུན་ཏུ་ཡེང་མེད་ཀྱི་དྲན་པ་ཆུ་བོའི་རྒྱུན་བཞིན་་་
བསྟེན༑ རྣམ་རྟོག་ཤར་ཚད་ངོས་ཟིན་པར་བྱས་ལ་གྲིམ་ལྷོད་རན་པོའི་ཐབས་ཀྱིས་་་
མི་རྟོག་པའི་ངང་དུ་རང་ཞི་ལ་འགྲོ་བའི་ཚུལ་ལ་བརྩོན་པ་དེ་འདྲ་བ་ལ་བརྟེན་ནས་་
རང་བཞིན་ཡེ་གནས་ཀྱི་ཉམས་དང་མ་བྲལ་བཞིན་དུ་རང་ངོ་ཡེ་སྟོང་ནམ་མཁའ་ལྟ་
བུ་མ་བཅོས་རྗེན་པར་མཐོང་བའི་མི་རྟོག་ཡེ་ཤེས་བསྐྱེད་དགོས་ཏེ། རྫོགས་པ་ཆེན་
པོ་སེམས་ཉིད་ངལ་གསོ་ལས། སྣ་ཚོགས་སྤྲོས་པ་ཀུན་ཏུ་འཆེལ་བ་ན། །སེམས་ཉིད་
འོད་གསལ་དྭངས་བའི་ཡེ་ཤེས་དང་། །སྤྱན་དང་མངོན་ཤེས་གཟའ་སྐར་མི་འཆར་་་
བས༑ ༑གཅིག་ཏུ་མི་གཡོ་མཉམ་པར་གཞག་པ་གཅེས། །ཞེས་དང་། ཡང་ཡིག་ནམ་
མཁའ་ཀློང་ཡངས་ལས། གང་ལ་དམིགས་པ་འཆིང་བའི་གཟེབ་ཡིན་ཏེ། །གཉིས༌
ཉི%@g
སུ་འཛིན་པས་རྣལ་མའི་དོན་མི་མཐོང་། །ཡིན་མིན་བློ་ཡིས་དགག་སྒྲུབ་ཞེན་པ་་་
ཡིན༑ ༑དེ་ལ་དོན་དུ་འཛིན་པས་མ་འཆིང་ཀྱེ། །ཞེས་སོགས་གསུངས་པ་བཞིན་ནོ།།
འོན་ཀྱང་ཅི་ཡང་མི་བསམ་པར་བཞག་པ་ཙམ་ནི་རང་ངོ་གསལ་སྟོང་དབྱེར་མེད་
གནས་ལུགས་ཀྱི་དོན་ཚུལ་བཞིན་རིག་པའི་ཡེ་ཤེས་མ་ཤར་བ་གཟུགས་མེད་ཀྱི་
ཏིང་འཛིན་དེ་དང་ཕྱོགས་འདྲ་བ་ཉིད་དེ་སྲིད་རྩ་དྲུང་ནས་འབྱིན་པའི་ཀ་དག་ཁྲེགས་
ཆོད་ཀྱི་སྒོམ་གྱི་དངོས་གཞི་མ་ཡིན་ཏེ། ཡང་ཏིག་ཡིད་བཞིན་ནོར་བུ་ལས། གང་ཚེ་
མི་རྟོག་རྩེ་གཅིག་ཉིད་ཡིན་ན། །བསམ་གཏན་གཟུགས་མེད་ལྷ་རྣམས་ཅིས་མ་་་་
གྲོལ༑ ༑ཞེས་དང་། གང་དུ་མི་རྟོག་རྩེ་གཅིག་ལུང་མ་བསྟན། །གསལ་ཞིང་རིག་ཙམ་
རྟོག་པ་མེད་པ་དང་། །གཡོ་བའི་ཀུན་རྟོག་སྣ་ཚོགས་རྣམ་པ་གསུམ། །གཟུགས་མེད་
གཟུགས་དང་འདོད་པའི་སེམས་ཉིད་དོ། །ཏིང་འཛིན་དེ་ཡིས་ཁམས་གསུམ་ཉེ་བར་
སྐྱེ༑ ༑འཁོར་བ་ཉིད་ལས་གྲོལ་བའི་སྐབས་མེད་དོ། །ཞེས་དང་། ངེས་ཤེས་རིན་པོ་
ཆེའི་སྒྲོན་མེ་ལས་ཀྱང་། གཉིས་པ་དྲན་མེད་ཧ་ཤང་ལུགས། །མ་དཔྱད་ཙེན་ནེར་
བཞག་པ་ཡིས། །ལྷག་མཐོང་གསལ་བའི་ཆ་མེད་པར། །མཚོ་གཏིང་རྡོ་བཞིན་ཐ་
མལ་གནས། །ཞེས་སོགས་མང་དུ་གསུངས་པ་དང༌། དེ་བཞིན་དུ་ཕར་ཕྱིན་ཐེག་་་་
པའི་སྐབས་སུ་ཡང་གསུངས་ཏེ། ཆོས་དང་ཆོས་ཉིད་རྣམ་འབྱེད་ལས། ཡིད་ལ་མི་་་
བྱེད་ཡང་དག་འདས། །ཉེ་བར་ཞི་དང་ངོ་བོའི་དོན། །མངོན་རྟགས་འཛིན་པ་རྣམ་པ་
ལྔ༑ ༑སྤངས་པ་རང་གི་མཚན་ཉིད་དོ། །ཞེས་རྣམ་པར་མི་རྟོག་པའི་ཡེ་ཤེས་མི་རྟོག་
པ་ལྔ་པོ་ལས་འདས་ཚུལ་གསུངས་སོ། །དེས་ན་ཞི་ལྷག་ཟུང་དུ་འཇུག་པའི་ལམ་་་་་་
ཉམས་སུ་ལེན་པར་དོན་གྱིས་གདམས་པ་ཡིན་ནོ། །འོ་ན་ཞི་ལྷག་ཟུང་འཇུག་གི་་
ལམ་ཇི་ལྟར་སྒོམ་པར་བྱ་སྙམ་ན་གསུམ་སྟེ། གང་གིས་སྒྲུབ་པའི་གང་ཟག ཇི་ལྟར་་་
བསྒྲུབ་པའི་ཐབས། གང་བསྒྲུབ་པའི་ལམ་ལས། དང་པོ་ནི་འདོད་པ་ཆུང་ཞིང་ཆོག་
ཤེས་པ། ཚུལ་ཁྲིམས་གཙང་ཞིང་གདམས་ངག་གི་དོན་ལ་མཁས་པ་རྣམ་གཡེང་
སྤངས་ནས་དབེན་པར་གནས་པ་ངོ་ཚ་དང་ཁྲེལ་ཡོད་ཆེ་བ། བག་ཡོད་དང་ངེས་
འབྱུང་ལྡན་པ་ཞིག་གིས་སྒོམ་དགོས། གཉིས་པ་ནི་སྨུགས་གཉིད་གཉིས་ཀྱིས་ཞི་་་་
• 270 -
- 271 མ



ཨ་
སེམས་ངོ་མཛུབ་བཙུགས་ཀྱི་འགྲེལ་བ།
གནས་དག་པ་ལ་སྒྲིབ་ཅིང་རྒོད་འགྱོད་གཉིས་ཀྱིས་ལྷག་མཐོང་རྣམ་པར་གཡེང་
བར་འགྱུར་བ་དང་། ཐེ་ཚོམ་གྱིས་ཞི་ལྷག་གཉིས་ཀ་ལ་བར་དུ་གཅོད་པས་དེ་ལྔ་པོ་་
སྤང་བར་བྱའོ། །གསུམ་པ་ནི་ཞི་ལྷག་ཡ་མ་བྲལ་བར་བསྒོམ་དགོས་ཏེ། ཀུན་མཁྱེན་
ཀློང་ཆེན་རབ་འབྱམས་པའི་ཞལ་ནས། ཞི་གནས་མེད་པའི་ལྷག་མཐོང་སྤྲོས་ལ་༌་་་
རྒོད་༑ ༑ལྷག་མཐོང་མེད་པའི་ཞི་གནས་ལུང་མ་བསྟན། །ཟུང་འབྲེལ་སྒྲིབ་པའི་
གཉེན་པོ་མཆོག་གི་ལམ། །ཞེས་གསུངས་པ་ལྟར་ཉམས་སུ་ལེན་པ་ལ། དབང་པོ་་
རབ་རྣམས་རྟོགས་གྲོལ་དུས་མཉམ་དུ་གྱུར་ནས་རང་བབས་ཡེ་གནས་དང་རང་
བཞིན་འོད་གསལ་གྱི་དོན་མངོན་དུ་གྱུར་ཏེ་རྩོལ་བས་བསྒྲུབ་མི་དགོས། འབྲིང་་
གིས་ཞི་ལྷག་ཟུང་འབྲེལ་དུ་སྒོམ། ཐ་མས་ཞི་གནས་སྔོན་དུ་སོང་ནས་གཟོད་ལྷག་་་་
མཐོང་འདྲེན་པར་བྱེད་དོ། །འདིར་སྐབས་སུ་བབ་པ་དབང་པོ་འབྲིང་གི་སྒོམ་རིམ་་
ནི༑ དང་པོ་དཔྱད་སྒོམ་ཁོ་ནས་སྟོང་ཉིད་ལ་ངེས་པ་དྲངས། བར་དུ་སྟོང་པའི་ངེས་པ་
ཡོད་ན་དེའི་ངང་དུ་བཞག བརྗེད་ན་ཡང་དཔྱད་དེ་ངེས་པ་དྲངས་ཏེ་དཔྱད་འཇོག་་་་
སྤེལ༑ མཐར་དཔྱད་མི་དགོས་པར་འཇོག་སྒོམ་ཁོ་ན་བྱ། དེ་ལ་ཡང་སེམས་བྱིང་ན་་་
ཆོས་ཅན་ཐམས་ཅད་སྒྱུ་མའི་དཔེ་བརྒྱད་ཀྱི་རོལ་པར་བལྟ་ཞིང་། ཆོས་ཉིད་ནམ་
མཁའ་དྭངས་པ་ལྟ་བུའི་ངང་ལ་རྩལ་སྦྱང་བ་གཙོ་བོར་བྱ་ཞིང་རང་ཚུགས་མ་ཤོར་བ་
ཙམ་གྱི་རྩེ་གཅིག་པ་འཁོར་གྱི་ཚུལ་དུ་ཉམས་སུ་བླང་། རྒོད་ན་སེམས་རང་བབས་་་་
སུ་རྩེ་གཅིག་འཇོག་པ་གཙོ་བོ་དང་སྟོང་ཉིད་ངེས་པའི་ངར་མ་ཤོར་བ་ཙམ་འཁོར་གྱི་
ཚུལ་དུ་བསྒོམ་པར་བྱ། བྱིང་རྒོད་ཞི་ཚེ་གཉིས་ཀ་ཆ་མཉམ་དུ་ཉམས་སུ་བླངས་ལ་་་
བོགས་འདོན་པའི་ཕྱིར་དུ་སྤྱོད་ལམ་ཀུན་དང་བསྲེས་ལ་བསྒོམས་པས་ས་ལམ་གྱི་་
ཡོན་ཏན་མཐའ་དག་ངང་གིས་འབྱུང་བར་འགྱུར་རོ། །རང་ངོ་ཤེས་པའི་ལྷག་མཐོང་
མེད་པར་ཅིར་ཡང་མི་གནས་པ་ཙམ་ནི་ལམ་དངོས་མིན་པར་ཀུན་ཏུ་བཟང་པོའི་
སྨོན་ལམ་ལས་ཀྱང་གསུངས་ཏེ། འདི་ལྟར་ཡོད་མེད་སོགས་ཅི་ཡང་དྲན་པ་མེད་
པར་རང་བབས་སུ་བཞག་ཀྱང་སེམས་ཀྱི་ཆོས་ཉིད་ལ་ངེས་ཤེས་མ་སྐྱེས་པའི་མུན་
ཐོམ་མེ་བ་དེ་ཀ་ནི་མ་རིག་པ་ཞེས་བྱ་སྟེ་ཐོག་མར་གཞི་ལས་གཞི་སྣང་མཆེད་པའི་
དུས་སུ་འཁྲུལ་བའི་སྣང་བ་སྣ་ཚོགས་འབྱུང་བའི་རྒྱུ་ཡིན་ལ་ད་ལྟའི་སྐབས་སུ་འཁྲུལ་
བ་ལ་གསོས་འདེབས་པར་བྱེད་པ་ཡིན་ཏེ། ཐལ་འགྱུར་ལས། གཅིག་མ་ཤེས་པའི་
ཀ་དག་ལ། །ཆོས་ཉིད་རང་ངོ་མ་ཤེས་པས། །རྒྱུ་དང་མཚུངས་པ་ཉེར་ལེན་ནོ། །
ཞེས་གསུངས་པ་བཞིན་གཞི་སྣང་ཤར་དུས་ཐུགས་རྗེའི་རྩལ་ཤེས་པ་ཡུལ་དཔྱོད་
ནུས་སུ་ཤར་བ་དེ་རང་ངོ་མ་ཤེས་པ་ལ་ལྟོས་ནས་མ་རིག་པ་གསུམ་དུ་བཞག་སྟེ།
རང་ངོ་མ་རིག་པའི་ཤེས་པ་སྐྱེ་ཙམ་གྱི་ཆ་ནས་རྒྱུ་བདག་ཉིད་གཅིག་པའི་མ་རིག་པ།
རང་ངོ་མ་ཤེས་པའི་ཆ་ནས་ལྷན་ཅིག་སྐྱེས་པའི་མ་རིག་པ། ཡུལ་བཟུང་བའི་ཆ་ནས་
ཀུན་ཏུ་བཏགས་པའི་མ་རིག་པ་སྟེ་དེ་གསུམ་ཤེས་པ་གཅིག་ལྡོག་པ་ཐ་དད་པའི་་
ཚུལ་ཅན་རྒྱུའི་རྐྱེན། ཡུལ་དུ་ཤར་བ་དམིགས་པའི་རྐྱེན། ཡུལ་ཅན་དུ་ཤར་བ་བདག་
པོའི་རྐྱེན། དེ་དག་དུས་མཚུངས་པ་དེ་མ་ཐག་པའི་རྐྱེན་ཏེ་རྒྱུ་གསུམ་རྐྱེན་བཞི་ནི་མ་
རིག་པ། དེ་ལས་འཁྲུལ་བའི་འདུ་བྱེད། དེ་ལས་ཡུལ་ལ་དཔྱོད་པའི་རྣམ་ཤེས་
འབྱུང་༑ དེ་ལྟར་རིམ་བཞིན་རྟེན་འབྲེལ་བཅུ་གཉིས་ཀྱི་སྣང་བ་བར་མ་ཆད་དུ་སྨིན་་་
ནས་ཡུལ་དྲུག་གི་སྣང་བ་ལ་ཡིད་དྲུག་གི་འཛིན་པས་དམ་དུ་བཟུང་ནས་ཉོན་མོངས་
པ་དྲུག་གི་སྟོབས་རྒྱས་ནས་མགལ་མེ་བསྐོར་བ་བཞིན་དུ་འཁོར་བར་འཁོར་བ་ཡིན་
ནོ༑ ༑དེ་ལ་ཡུལ་དྲུག་ནི་གཟུགས་སྒྲ་དྲི་རོ་རེག་ཆོས་སོ། །ཡིད་དྲུག་ནི། འགྱུ་བ་དང་
བཅས་པ་མཚུངས་ལྡན་གྱི་ཡིད་དང་། རང་རིག་པ་རྣམ་པར་ཤེས་པའི་ཡིད་དང༌།
ཡུལ་འཛིན་པ་ཀུན་ཏུ་འཚོལ་བའི་ཡིད་དང་། ཡུལ་ངེས་པར་འཛིན་པ་གཏན་ལ་་་་་་
འབེབས་པའི་ཡིད། ཡུལ་ལ་གཡེང་པ་རྣམ་པར་རིག་པའི་ཡིད་དང་
། ཉོན་མོངས་པ་
རགས་པ་ངེས་པར་འཇོག་པའི་ཡིད་དོ། །ཉོན་མོངས་དྲུག་ནི། མ་རིག་འདོད་ཆགས་
ཞེ་སྡང་གཏི་མུག་ང་རྒྱལ་ཕྲག་དོག་གོ །མ་རིག་པ་དུག་ལྔའི་ཁྱབ་བྱེད་ཡིན་ཞིང་གཏི་
མུག་ཡ་གྱལ་ཡིན་པས་གཉིས་སུ་བཞག་གོ །མ་རིག་པ་དྲུག་ནི་རང་ཤར་ལས། རྩ་
བ་སེམས་ཀྱི་མ་རིག་པ་དང་། འཁྲུལ་བ་ཡུལ་གྱི་མ་རིག་པ་དང༌། འཁྲུལ་བ་གཞིའི་
མ་རིག་པ་དང་། འཛིན་པ་རྟོག་པའི་མ་རིག་པ་དང་
། བཅོས་མ་ལམ་གྱི་མ་རིག་པ་
དང༌༑ མ་ཤེས་རྨོངས་པའི་མ་རིག་པ་དང་། ཞེས་གསུངས་པ་དེ་རྣམས་རང་རང་གི་་
་་་
-272 -
gog
-273 -



ས
སེམས་ངོ་མཛུབ་བཙུགས་ཀྱི་འགྲེལ་བ།
བས
ཆ་དེ་ལ་རྨོངས་པ་དྲུག་ཏུ་བཤད་དོ། །འདི་སྐབས་ཤིན་ཏུ་མང་པོ་བཤད་དུ་ཡོད་ཀྱང་
ཉམས་ལེན་གནད་དུ་དྲིལ་ནས་སྟོན་པའི་དུས་ཡིན་པའི་ཕྱིར་ན་རེ་ཞིག་དེ་ཙམ་མོ། །
གཉིས་པ་དངོས་གཞིའི་ལྟ་བ་ངོས་བཟུང་བ་ལ་གཉིས། སྤྱི་དོན་དང་གཞུང་དོན་ནོ། །
དང་པོ་ལ་གཉིས། སྤྱིའི་འབྲེལ་འགོད་པ་དང་། ལྟ་བ་རང་གི་ངོ་བོ་བཤད་པའོ། །
དང་པོ་ནི། གདམས་པ་འདི་ཉིད་ཁྲིད་ཚུལ་ལ་གཉིས་ཡོད་དེ། རིན་པོ་ཆེ་སྤུངས་པ་་་
ལས༑ འདི་དག་བློ་རིམ་རྣམ་གཉིས་ཀྱིས། །དོན་གྱི་ངོ་བོ་ཉམས་སུ་བླངས། །
དམིགས་པ་ཡུལ་གྱི་བློ་ཅན་ལ། །སྒོམ་དང་བསྒོམ་བྱའི་ཆོས་ཀུན་བསྟན། །རིག་པ་་
རང་སྣང་བློ་ཅན་ལ། །ལྟ་བའི་ཐབས་རྣམས་གཅིག་ཏུ་བསྟན། །ཞེས་གསུངས་པ་
ལྟར་༑ དམིགས་པ་ཡུལ་གྱི་བློ་ཅན་རྣམས་ལ་ལམ་གྱི་རྣམ་གཞག་གྲངས་མང་བ་དང་
རྒྱ་ཆེ་བ་ལ་སྦྱར་ནས་བཤད་པ་དང་། རིག་པ་རང་སྣང་གི་བློ་ཅན་ལ་མན་ང་
གནད་དོན་གཅིག་ཏུ་དྲིལ་ནས་ཐད་དྲང་དུ་ཉམས་སུ་ལེན་ཐབས་བསྟན་དགོས་ལ།
དང་པོ་ལ་གཉིས། ཉམས་སུ་ལེན་པའི་གང་ཟག་བཤད་པ་དང་། ལམ་དངོས་བཤད་
པའོ༑ ༑དང་པོ་ལ་གཉིས། རྣལ་འབྱོར་གྱི་དབྱེ་བ་སྤྱིར་བཤད། སྣོད་ལྡན་གྱི་གང་་་་
ཟག་བྱེ་བྲག་ཏུ་བཤད་པའོ། །དང་པོ་ལ་གཉིས། རྣལ་འབྱོར་བཅུ་གཉིས་སུ་དབྱེ་བ་
དང་༑ ལྔར་དབྱེ་བའོ། །དང་པོ་ནི། རང་ཤར་ལས། ཀྱེ་ཀྱེ་ཉེ་བའི་འཁོར་རྣམས་་་་་
ཉོན༑ ༑མཚན་མ་ཚིག་གི་རྣལ་འབྱོར་དང་། །རྟགས་ཙམ་འཛིན་པའི་རྣལ་འབྱོར་་་་
དང་༑ ༑རྗེས་སུ་རྣལ་འབྱོར་ཉིད་དང་ནི། །ངང་ཉིད་ངེས་པའི་རྣལ་འབྱོར་དང༌། །
སྣང་བ་སེམས་ཀྱི་རྣལ་འབྱོར་དང་། །འཇུག་པ་ལས་ཀྱི་རྣལ་འབྱོར་དང་། །བྱ་བ་རྒྱུ་
ཡི་རྣལ་འབྱོར་དང་། །བྱེད་པ་རྐྱེན་གྱི་རྣལ་འབྱོར་དང་། །མཐར་ཕྱིན་འབྲས་བུའི་་་་
རྣལ་འབྱོར་དང་། །ཡང་དག་དོན་གྱི་རྣལ་འབྱོར་དང་། །མཐར་ཕྱིན་གྲོལ་བའི་རྣལ་
འབྱོར་དང་། །བྱས་པ་རྫོགས་པའི་རྣལ་འབྱོར་རོ། །ཞེས་གསུངས་པའི་དོན་ནི་རིམ་
བཞིན༑ ཚིག་ཙམ་ལ་ཞེན་པ་དང་། རྟགས་ལ་ཞེན་ནས་གཞན་ལ་བརྙས་པ་དང་།
མོས་པ་ཙམ་ལམ་དུ་བྱེད་པ་དང་། མི་རྟོག་པ་ཙམ་སྒོམ་པ་དང་། ཐམས་ཅད་སེམས་
ཙམ་དུ་སྒོམ་པ་དང་། བྱ་བ་ཁོ་ན་ལམ་དུ་བྱེད་པ་དང་། རྒྱུ་ལ་མངོན་པར་ཞེན་པ་་་་
ཚུ@g
དང་༑ སྤྱོད་པ་གནས་ལུགས་ཀྱི་དོན་འཚོལ་བ་དང་། རྟོགས་པ་ཟབ་མོ་ལམ་དུ་་
འཁྱེར་བ་དང་། བར་དོའི་སྣང་བ་ལ་གྲོལ་བ་དང་། ལམ་ཡང་དག་ལ་ངེས་པ་རྙེད་པ་
དང་༑ སངས་རྒྱས་ཀྱི་ས་ཐོབ་པ་སྟེ་སྔ་མ་བརྒྱད་ཀྱིས་མི་གྲོལ་ལ། ཕྱི་མ་བཞིས་གྲོལ་
བར་གསུངས་སོ། །གཉིས་པ་ནི་དེ་ཉིད་ལས། རྩལ་ཆེན་རྫོགས་དང་ལུང་ཆེན་ཐོབ།།
དབུགས་ཆེན་འབྱིན་དང་ལུས་ཕྱེད་དང་། །བཀའ་སྡོད་ལས་ཀྱི་རྣལ་འབྱོར་རོ། །
ཞེས་གསུངས་པ་རྣམས་རིམ་པར། །ཀ་དག་གི་ས་ལ་བཙན་ས་ཟིན་པ་དང་། ལྷུན་
གྲུབ་ཀྱི་སྣང་བ་ལ་ངེས་པ་རྙེད་པ་དང་། ཕྱོགས་བཅུའི་སྤྲུལ་བའི་ཞིང་ཁམས་སུ་་་་
གནས་ནས་སངས་རྒྱས་ཀྱི་ལུང་བསྟན་ཐོབ་པ་དང་། བདེན་པ་མཐོང་བ་དང་།
ཁམས་གསུམ་སེམས་ཅན་ཐམས་ཅད་དོ། །རྣལ་འབྱོར་བཅུ་གཉིས་ཀྱི་ཕྱི་མ་བཞི་་་་
ཡང་འདི་ལྔའི་ཁོངས་སུ་འདུ་སྟེ། དེ་ཉིད་ལས། དེ་ཡང་རྣལ་འབྱོར་ལྔ་ལ་རྫོགས། །
ཞེས་གསུངས་པ་བཞིན་ནོ། །གཉིས་པ་ནི་རྫོགས་པ་ཆེན་པོ་བསྟན་དུ་རུང་བའི་སྣོད་
ལྡན་ནི་བླ་མར་གུས་ཤིང་གཏོང་ཕོད་ཆེ་བ། དད་བརྩོན་ཤེས་རབ་འཛོམས་པ། མི་་་
དགེ་སྤོང་ཞིང་འཁོར་བས་སྐྱོ་བ་རྫོགས་པ་ཆེན་པོ་ལ་མོས་ཤིང་སྤྱོད་པའི་སྐལ་བ་་་
ཡོད་པ་ཞིག་དགོས་ཏེ། ཐལ་འགྱུར་ལས། དད་པ་རབ་དང་བརྩོན་འགྲུས་ལྡན། །
གཏོང་བར་ནུས་ཤིང་བླ་མར་གུས། །བརྟུལ་ཞུགས་ཅན་ལ་སྡིག་ལ་འཛེམ། །འགྱུར་
མེད་རབ་ཏུ་བརྟན་པས་འཛིན། །ཅེས་སོགས་གསུངས་པ་བཞིན་ནོ། །གཉིས་པ་ལ་
གཉིས། སྨིན་བྱེད་ཀྱི་དབང་དང་། གྲོལ་བྱེད་ཀྱི་གངམས་པའོ། །དང་པོ་ལ་སྟོན་
བྱེད་བླ་མའི་མཚན་ཉིད། དབང་བསྐུར་དངོས་ཀྱི་རྣམ་གྲངས། གྲོགས་དམ་ཚིག་གི་
རིམ་པ་དང་གསུམ་ལས། དང་པོ་ནི་རང་ཤར་ལས། རྡོ་རྗེའི་དོན་ལྡན་སློབ་དཔོན་་་
ངང་རྒྱུད་བཟང་ཞིང་སློབ་ལ་མཁས། །དབང་ཐོབ་གསང་སྔགས་དོན་ལ་སྦྱོར།།
ཕྱི་ནང་བྱ་བ་ཐམས་ཅད་ཤེས། །ཡི་དམ་ལྷ་དང་འདུ་འབྲལ་མེད། །ཏིང་ངེ་འཛིན་་་
ལས་ཡེང་བ་མེད། །རྫོགས་ཆེན་མན་ངག་དོན་ལྡན་པའི། །གསང་སྔགས་གསང་་་་
བའི་རྒྱུད་ལ་མཁས། །ཕྱི་ནང་བྱ་བ་ཐམས་ཅད་བྱེད། །ལྟ་བའི་དོན་ལས་མི་འདའ་
ཞིང་༑ ༑ཕྱི་ནང་གསང་བའི་བྱ་བ་བཏང་། །ཡོན་ཏན་ནོར་བུ་རིན་ཆེན་ལྟར། །ཟད་་་
- 274 -
275 -



སེམས་ངོ་མཛུབ་བཙུགས་ཀྱི་འགྲེལ་བ།
མེད་གཏེར་ལ་སྤྱོད་པའོ། །ཞེས་གསུངས་པ་ལྟ་བུའོ། །གཉིས་པ་ནི། སྤྱིར་རྫོགས་་་་
ཆེན་གྱི་རྒྱུད་དང་མན་ངག་རྣམས་སུ་གསུངས་པའི་སྤྲོས་བཅས་སྤྲོས་མེད་ཤིན་ཏུ་
སྤྲོས་མེད་རབ་ཏུ་སྤྲོས་མེད་བཞིའི་དབང་ཐོབ་ན་མཆོག་ཏུ་གྱུར་པ་ཡིན་ལ་སྐབས་སུ་
བབ་པའི་མན་ངག་འདི་ཐོབ་པ་ལ་ཡང་བླ་མེད་རྒྱུད་སྡེ་སྤྱིའི་དབང་བཞི་ཐོབ་པ་
གཞིར་བཞག་གི་སྟེང་དུ་རིག་པའི་རྩལ་དབང་ཙམ་ངེས་པར་ཐོབ་དགོས་སོ། །
གསུམ་པ་ལ་གཉིས། བསྲུང་དུ་ཡོད་པའི་དམ་ཚིག་དང་བསྲུང་དུ་མེད་པའི་དམ་ཚིག་
གོ ༑དང་པོ་རྩ་བའི་བླ་མའི་སྐུ་གསུང་ཐུགས་ཀྱི་དམ་ཚིག་དང་ཡན་ལག་གི་དམ་ཚིག་
ཉེར་ལྔ་གཞན་ལས་ཤེས་པར་བྱའོ། །གཉིས་པ་ནི། འཁོར་འདས་ཐམས་ཅད་གཞི་
མེད་རྩ་བྲལ་དུ་ཤེས་པ་མེད་པ། ཐམས་ཅད་རིག་པ་གཅིག་གི་ངང་དུ་འདུ་བར་ཤེས་
པ་གཅིག་པུ། རིག་པ་རང་གི་ངོ་བོ་གསལ་སྟོང་དབྱེར་མེད་དུ་ཤེས་པ་ལྷུན་གྲུབ།
རིག་པའི་རང་ས་བཟུང་ནས་ཚོགས་དྲུག་རང་བབས་སུ་བཞག་པ་ཕྱལ་བ་སྟེ་རྒྱས་
པར་གནས་ལུགས་རིན་པོ་ཆེའི་མཛོད་ལས་ཤེས་པར་བྱའོ། །གཉིས་པ་གྲོལ་བྱེད་་
ཀྱི་གདམས་པ་ལ་ལྟ་སྒོམ་སྤྱོད་འབྲིས་བཞིར་བསྡུས་ནས་ཉམས་སུ་ལེན་པ་སྟེ། ནོར་
བུ་ཕྲ་བཀོད་ལས། སྤྱོད་པ་རྒྱུན་གྱི་རྣལ་འབྱོར་དང་། །སྒོམ་པ་རྒྱུན་གྱི་རྣལ་འབྱོར་་་་
དང་༑ ༑ལྟ་བ་རྒྱུན་གྱི་རྣལ་འབྱོར་དང་། །འབྲས་བུའི་རྒྱུན་གྱི་རྣལ་འབྱོར་རོ། །ཞེས་
པའི་དོན་ལྟ་སྒོམ་སྤྱོད་འབྲས་རེ་རེ་ལ་ལྟ་སྒོམ་སྤྱོད་འབྲས་བཞི་དང་རྟེན་གྱི་གང་ཟག་
གི་དབྱེ་བས་ཉི་ཤུར་འགྱུར་ཏེ། རིན་པོ་ཆེ་སྤུངས་པའི་རྒྱུད་ལས། དེ་རིམ་བྱེ་བྲག་་་་
འདི་ལྟ་བུ། །ཁྲིགས་ཆགས་ཉིད་དུ་ཉམས་སུ་བླང་། །བདག་པོ་བཞི་ཡི་ཚུལ་གྱིས་ཡས
ནི༑ ༑དོན་གྱི་ངོ་བོ་བཞི་ཡང་བཟུང་། །དེ་ཡི་ཡུལ་རིག་རྣམ་བཞི་ཡིས། །འདི་ལྟར་་་་
སྣང་བའི་སྐྱེ་རྒྱུན་གཅོད། །གཞག་ཐབས་མན་ངག་རྣམ་བཞི་ཡིས། །རིག་པ་རྟེན་་
མེད་གནས་སུ་བཞག །དེ་དོན་དགོངས་པ་རྣམ་བཞི་ཡིས། །སྣང་སྲིད་ཆོས་རྣམས་་་་
གདར་ཤ་བཅད། །དུས་ཚོད་གང་ཟག་རྣམ་བཞི་ཡིས། །ཆོས་རྣམས་ཀུན་ལ་རང་
བྱན་བྱ། །དག་ལུགས་གྲོལ་བའི་གནད་བཞི་ཡིས། །ཉོན་མོངས་རྣམས་ལ་རང་
དབང་བསྒྱུར། །དེ་ཡི་རང་གི་ཚད་འབེབས་པའི། །དཔེ་བཞིའི་ཡིད་ཆོས་རང་ངོ་མ་
<<3@g
བསྟན༑ ༑འདི་ལ་གོམས་པར་སུས་བྱས་པ། །ཡེ་ཤེས་ཆོས་ཀུན་ཐུགས་སུ་ཟིན། །
ཅེས་གསུངས་པ་ལྟར་སྤྱི་ཁྱབ་ཏུ་དང་པོ་གནས་ལུགས་ངོ་འཕྲོད་པ་ལྟ་བ། དེའི་ངང་་་
སྐྱོང་བ་སྒོམ་པ། རྗེས་ཐོབ་ཏུ་དགེ་བའི་ངང་ལ་འདའ་བ་སྤྱོད་པ། སྐུ་གསུམ་གྱི་ས་ལ་
ཕྱིན་པ་འབྲས་བུ་ཡིན་ལ། བྱེ་བྲག་ཏུ་ལྟ་སྒོམ་སྤྱོད་འབྲས་རེ་རེ་བཞིན་བཞིར་དབྱེ་་་
དུས་རང་ངོ་ཤེས་པ་ཡུལ་རིག་པའི་ལྟ་བ། རང་བབས་སུ་གནས་པ་གཞག་ཐབས་ཀྱི་
སྒོམ་པ། རང་གྲོལ་དུ་ཤེས་པ་སྤྱོད་པའི་དགོངས་པ། རང་ས་ཟིན་པ་གྲོལ་བའི་་་་་
འབྲས་བུ་ལྟ་བུའི་གོ་བའི་སྟེང་ནས་ཤེས་དགོས། རྒྱུད་ཀྱི་འཆད་ཚུལ་གྱི་དབང་དུ་་་་
བྱས་ན་ཐེག་མཆོག་མཛོད་དང་ཚིག་དོན་མཛོད་ལྟར་བྱས་ན་སྤྱོད་པ་སྔོན་ལ་བཤད་་
དགོས་ཀྱང་ངོ་འཕྲོད་སླ་བའི་ཕྱིར་ཉམས་ལེན་གྱི་གོ་རིམ་དང་སྦྱར་ན། ལྟ་བ་སྔོན་ལ་
འཆད་དགོས་ཏེ་ལམ་གྱི་གཞི་ལྟ་བ་ཡིན་པའི་ཕྱིར། སྐབས་འདིར། ཡང་ཏིག་ཡིད་
བཞིན་ནོར་བུའི་རྗེས་སུ་འབྲངས་ནས་ལྟ་བ་སྔོན་ལ་བཤད་པ་ཡིན་ལ། ལྟ་སྒོམ་སྤྱི་་
ཁྱབ་ཀྱི་གོ་རིམ་དང་སྦྱར་ན་ཀུན་མཁྱེན་ཆེན་པོའི་གསུང་བཞིན་ནང་གསེས་ཀྱི་རང་
རང་གི་ལྟ་བ་སྔོན་ལ་བཤད་ནས་སྒོམ་པ་རྗེས་སུ་འཆད་དགོས་ཀྱང་། འདིར་ནི།
གཞག་ཐབས་ཀྱི་སྒོམ་པའི་གནད་ལ་བརྟེན་ནས་རང་རང་གི་ལྟ་བ་རྣམས་འབྱུང་ལ།
ལྟ་བ་དེའི་རྩལ་སྣང་གང་ཤར་རང་གྲོལ་དུ་སོང་ནས་སྤྱོད་པས་འཁྲུལ་མེད་རང་ས་་་་
ཟིན་པའི་འབྲས་བུ་ཐོབ་དགོས་པས་རྒྱུ་འབྲས་ཀྱི་གོ་རིམ་དང་སྐལ་ལྡན་གྲོལ་ཐབས་
ཀྱི་གནད་ཟབ་མོ་ཡོད་པས་བཞག་ཐབས་སྔོན་ལ་བསྟན་པ་ཡིན་ནོ། །དེ་ཡང་དང་་་་
པོའི་དུས་སུ་དེ་སྐད་གསུངས་ཀྱི་ལྟ་བ་ངོ་འཕྲོད་ཟིན་ཚེ་སྔར་བཤད་ལྟར་ནང་གསེས་
ལྟ་སྒོམ་སྤྱོད་འབྲས་བཞི་པོ་ལྡོག་ཆས་དབྱེ་བ་ཙམ་མ་གཏོགས་ངོ་བོ་དབྱེར་མེད་ཡིན་
ནོ༑ ༑གཉིས་པ་ལྟ་བ་རང་གི་ངོ་བོ་བཤད་པ་ལ་གཉིས། ལྟ་བ་སྤྱིའི་དབྱེ་བ་དང་།
སྐབས་སུ་བབ་པའི་དོན་ངོས་བཟུང་བའོ། །དང་པོ་ལ་རང་བཞིན། དབྱེ་བ། ་་་་་
མཚམས་གསུམ་ལས། དང་པོ་ནི། སྣོད་བཅུད་ཡེ་ནས་གྲོལ་བར་གནས་པ་རྟོགས་་་་
པའི་བློ་དང་འབྲེལ་བ་སྟེ། ཐལ་འགྱུར་ལས། ལྟ་བའི་རང་བཞིན་སྣོད་བཅུད་ལ། །
མ་ཁྱབ་མེད་པས་གང་ཡང་གྲོལ། །གྲོལ་བའི་ཆོས་ལ་རྣམ་སྨིན་བྲལ། །ཅིར་སྣང་་་་
%9g
。
- 277 -
-276 -



སེམས་ངོ་མཛུབ་བཙུགས་ཀྱི་འགྲེལ་བ།
རང་གི་ཆོས་ཉིད་ལས། །བཅོས་མའི་ཆོས་ཉིད་ལོགས་ན་མེད། །ཇི་ལྟར་སྤྱད་ཀྱང་མི་
རྟོག་སྐྱེ། །སྤང་དང་བླང་མེད་རང་སྣང་ངོ༌། །ཞེས་སོ། །གཉིས་པ་ལ་བཞི། ཚིག་གི་་
ལྟ་བ། དོན་གྱི་ལྟ་བ། རྣམ་གྲངས་པའི་ལྟ་བ། རང་བཞིན་གྱི་ལྟ་བའོ། །དང་པོ་ལ།
ཡེ་གནས་བྱ་བྲལ་དུ་འདོད་པ། འབད་མེད་ཡེ་གྲོལ་དུ་འདོད་པ། བློ་རིག་ལས་་་་
འབྲལ་བར་འདོད་པ། དགེ་སྡིག་ལས་འདས་པར་འདོད་པ། བྱས་མེད་བྱུང་མེད་དུ་་
འདོད་པ། མ་བསྒྱུར་རང་དག་ཏུ་འདོད་པ། རང་ཤེར་རང་གྲོལ་དུ་འདོད་པ་དང་
བདུན་ཡིན་ཏེ། དེ་ཉིད་ལས། ཚིག་གི་ལྟ་བ་བདུན་རིམ་ལས། །སོ་སོའི་འདོད་པ་
བློར་བྱས་ཏེ། །ཞེས་སོ། །གཉིས་པ་ནི་རིག་པ་རང་ཐོག་ཏུ་ལྟ་བ་སྟེ། དེ་ཉིད་ལས།
དོན་ནི་ཆོས་ཉིད་མངོན་སུམ་ལ། །ཤེས་རབ་ཀྱིས་ནི་མ་ཡིན་པར། །དབང་པོའི་སྤྱོད་
ཡུལ་ཉིད་དུ་ལྟ། །ཞེས་སོ། །གསུམ་པ་རྣམས་གྲངས་པའི་ལྟ་བ་ནི། ཐེག་པ་རིམ་
དགུའི་ལྟ་བ་རྣམས་སོ། །བཞི་པ་ནི་གནས་པའི་ལྟ་བ་འཁོར་འདས་ཡེ་གྲོལ་དུ་
རྟོགས་པ་དང་། མཐོང་དག་གི་ལྟ་བ་རྒྱུ་འབྲས་བྱ་རྩོལ་ལས་འདས་པ་དང་། རང་་་་
བཞིན་གྱི་ལྟ་བ་འཁོར་བའི་ཆོས་ཡེ་ནས་སངས་རྒྱས་སུ་རྟོགས་པ་དང་། བཅོས་མེད་
ཀྱི་ལྟ་བ་མཐའ་གྲོལ་ཀློང་ཡངས་སུ་རྟོགས་པའོ། །གསུམ་པ་ནི་རང་རང་གི་རྟོགས་
པ་དང་འབྲེལ་བའི་སྐབས་སོ། །གཉིས་པ་ལ་བཞི་སྟེ། རི་བོ་ཅོག་གཞག་གི་ཐབས།
གྲོང་ཁྱེར་རྒྱུན་གཅོད་ཀྱི་ལྟ་བ། ཁམས་གསུམ་ཡོངས་གྲོལ་གྱི་དགོངས་པ། ཉོན་་་་་
མོངས་རང་དག་གི་འབྲས་བུའོ། །དང་པོ་ནི། འཁོར་འདས་སྣང་བཏགས་ཀྱིས་་་་་་
བསྡུས་པའི་ཆོས་ཐམས་ཅད་ཡེ་གྲོལ་ཆོས་སྐུའི་རང་བཞིན་དུ་ཤེས་པས་སྣང་ན་སྣང་
ཐོག་ཏུ་ཅེར་གྱིས་བལྟས་ལ་ལྷན་ནེར་གཞག རིག་པ་རང་ཐོག་ཏུ་རང་བབས་ཀློད་་་་
ལ་ས་ལེར་གཞག དུས་ཀུན་ཏུ་གསལ་སྟོང་དབྱེར་མེད་ཀྱི་ངང་མ་ཤོར་བར་ཝ་ལེར་
གཞག་གོ །དཔེར་ན་རི་རབ་ཀྱི་རྩེ་ནས་ལུང་ཁུང་རྣམས་དུས་གཅིག་ལ་མཐོང་བ་
ལྟར་ཐེག་དགུའི་དོན་ཐམས་ཅད་དུས་གཅིག་ལ་ཕར་རྟོགས་ཀྱང་ཚུར་རྫོགས་་་་་
ཆེན་པོ་རང་གི་ལྟ་བ་སུས
ལྟ་བ་སུས་ཀྱང་མི་མཐོང་བ་དང་། གང་སྣང་གང་ཤར་བཅོས་བསླད་
མེད་པར་བཞག་པས་གང་གིས་ཀྱང་གཡོ་མི་ནུས་པ་རི་རྒྱལ་ལྟ་བུ་སྟེ། ཀློང་དྲུག་པ་
ལས༑. བཞག་ཏུ་ཡོད་པའི་སེམས་ཉིད་ལ། །སྣང་བ་རང་བཞག་གཞིར་ཤར་བས། །
ཅོག་གཞག་ཆེན་པོའི་ལྟ་བ་ནི། །བཙལ་བ་མེད་པའི་ཚུལ་དུ་རྫོགས། །ཞེས་སོ། །
གཉིས་པ་ནི། རང་བཞིན་རྫོགས་པ་ཆེན་པོ་བྱ་བྲལ་ཀློང་ཆེན་གྱི་ལྟ་བ་སྟེ། ཕྱི་ཆོས་་་་
ཅན་ལ་ཚོགས་དྲུག་རང་སར་བཞག་ལ་བལྟས་པས་གང་སྣང་བདེན་མེད་ཆོས་སྐུའི་
རང་བཞིན་དུ་ངོ་ཤེས་ནས་ལས་ཉོན་འགལ་འཁྲུལ་བག་ཆགས་ཡེ་ནས་དག་པ་ཆེན་
པོར་རྟོགས་ནས་བློ་བདེ་རྙེད་པ་སྟེ། ཉི་ཟླ་ཁ་སྦྱོར་ལས། ཕྱི་ཡི་ལྟ་བ་འདི་ལྟ་སྟེ། །
དམིགས་པར་སྣང་བའི་ཡུལ་རྣམས་ལ། །རང་བཞིན་མེད་པར་གང་གོམས་པ། །
འདི་ནི་སྣང་སྟོང་གཉིས་སུ་མེད། །ཚོགས་དྲུག་མ་འགགས་ལྷུག་པའོ། །ཞེས་དང་།
ནང་ཆོས་ཉིད་ལ་བལྟས་པས་སྐྱེ་མེད་བསམ་འདས་ཆེན་པོའི་ ངང་དུ་བཙན་ས་ཟིན་
པ་སྟེ། རིག་པ་རང་ཤར་ལས། ཆོས་ཉིད་རིག་པ་སྐྱེ་མེད་ལ། །རྣམ་རྟོག་མཚན་མ་་་་
ངང་གིས་མེད། །རིག་པ་དགག་སྒྲུབ་མེད་པ་ལ། །ཞེན་པའི་སྤྱོད་པ་ག་ལ་ཡོད། །
ཅེས་དང་། གསང་བ་རིག་པ་ལ་བལྟས་པས་བྱ་བྱེད་འཛིན་རྟོག་ཐམས་ཅད་དང་་་་
བྲལ་བའི་ངང་ནས་དབྱིངས་རིག་དབྱེར་མེད་ཀྱི་དོན་ལ་ཁོ་ཐག་ནང་ནས་ཆོད་དེ།
ཡིད་དཔྱོད་ཚིག་གི་ལྟ་བ་ལ་གདེང་མི་འཆའ་བའི་བློ་བདེ་རྙེད་པ་སྟེ། དེ་ཉིད་ལས།
བྱ་བྱེད་བྲལ་བའི་རིག་པ་ནི། །གང་གི་ཕྱོགས་སུ་མ་ལྷུང་ན། །སྒོམ་པ་ཆེན་པོ་ཞེས་་་་
བྱའོ༑ ༑ཞེས་དང་། སེང་གེ་རྩལ་རྫོགས་ལས། སངས་རྒྱས་རྣམས་ཀྱི་ལྟ་ཕུག་ནི། །
དབྱིངས་རིག་གཉིས་ལས་མ་འདས་པའོ། །ཞེས་དང་། ཐལ་འགྱུར་ལས། ལྟ་བའི་་
ངོ་བོ་མཐོང་བ་ལ། །ཡིད་དཔྱོད་ཚིག་གི་འགྱུ་བ་མེད། །ཅེས་སོ། །དེ་ལྟ་བུའི་ལྟ་བའི་
མིང་ལ་གྲོང་ཁྱེར་རྒྱུན་གཅོད་ཀྱི་ལྟ་བ་ཞེས་བྱ་སྟེ། མངལ་གྱི་གྲོང་ཁྱེར་རྒྱུན་བཅད་དེ་
ཁམས་གསུམ་དུ་མི་ལྡོག་པར། རབ་ཚེ་འདིར། འབྲིང་བར་དོ། ཐ་མ་རང་བཞིན་
སྤྲུལ་པའི་ཞིང་དུ་སངས་རྒྱ་བའི་ཕྱིར་ཏེ། ཉི་ཟླ་ཁ་སྦྱོར་ལས། རབ་ལ་སྐྱེ་གཉིས་མི་
དགོས་ཏེ། །འབྲིང་པོ་སྐྱེ་གཉིས་མཚམས་སུའོ། །ཐ་མ་རྣམས་ནི་དབུགས་དབྱུང་སྟེ།།
སྤྲུལ་བ་པོར་ནི་རང་རྒྱུད་གྲོལ། །ཞེས་གསུངས་སོ། །གསུམ་པ་ནི། དེ་ལྟར་རྟོགས་་་་
པའི་རྣལ་འབྱོར་པས་བལྟས་ཚེ་སྣང་སྲིད་སྣོད་བཅུད་ཐམས་ཅད་མ་གྲོལ་བ་གང་་་
ཚུན
3g758
• 278-
• 279 -



ས
སེམས་ངོ་མཛུབ་བཙུགས་ཀྱི་འགྲེལ་བ།
ཡང་མེད་པའི་སེམས་ལ་བླང་དོར་སྤང་གཉེན་དང་བྲལ་ཡུལ་སྣང་ཕྱོགས་མེད་ར
གྲོལ་མཁའ་མཉམ་ཐོབ་ཤོར་མེད་པའི་དབྱིངས་སུ་རྩལ་རྫོགས་ཏེ། ཀློང་དྲུག་པ་་་་
ལས༑ བླང་དོར་མེད་པའི་སེམས་ཉིད་ལ། །ཕྱོགས་མེད་རང་གྲོལ་སྣང་བ་ནི། ཁྱབ་
བརྡལ་ཆེན་པོའི་དགོངས་པ་ཞེས། །ཀུན་ཏུ་བཟང་པོ་ང་ཡིས་བསྟན། །ཞེས་གསུངས་
པ་བཞིན་ནོ། །བཞི་པ་ནི། དེ་ཚེ་ཉོན་མོངས་མ་སྤངས་རང་སར་དག་སྟེ། གཞིའི་རང་
གཤིས་རྗེན་པ་མངོན་དུ་གྱུར་ནས་སྔར་འཁྲུལ་མ་མྱོང་། ད་ལྟ་འཁྲུལ་བ་མི་གནས།
ཕྱིས་འཁྲུལ་མི་སྲིད་པར་མཁའ་ལ་སྤྲིན་དེངས་པའམ། ཆུའི་རྙོགས་མ་དྭངས་པ་་
བཞིན་༑ འབད་མེད་ཡེ་གྲོལ་ཆེན་པོའི་ཀློང་དུ་བརྟན་པ་ཐོབ་པ་སྟེ། དེ་ཉིད་ལས།
ཟག་བཅས་སྣང་བའི་སེམས་ཉིད་ལ། །བསྐྱེད་པའི་འབྱུང་བ་རང་སར་དག །ཟག་་་་
མེད་སྣང་བའི་སེམས་ཉིད་ལ། །འཁྲུལ་རྐྱེན་དྲི་མ་རང་སར་དག །ཅེས་གསུངས་སོ།།
དེ་ལྟར་ལྟ་སྤྱོད་འབྲས་བུ་གསུམ་པོ་ངོ་ཤེས་རྩལ་རྫོགས་བརྟན་པ་ཐོབ་པ་གསུམ་་་་
དང་སྦྱར་ནས་ལས་དང་པོ་པ་དང་། ལམ་པ་དང་། འབྲས་བུ་ཐོབ་པ་གསུམ་ལ་སྦྱར་
ཀྱང་རུང་སྙམ། འོག་མ་རྣམས་ལ་ཡང་དེ་ལྟར་སྦྱར་རོ། །སྒོམ་པ་ནི་ལམ་གྱི་གཞི་
རྟེན་ཡིན་ནོ། །ཐེག་པ་སྤྱིའི་ས་ལམ་དང་སྦྱར་ན། གཞག་ཐབས་ནི་ཚོགས་སྦྱོར་དང་
མཐུན་ཏེ་དེ་གཉིས་སུའང་དྲན་ཉེ་སྤོང་བཞི་རྫུ་འཕྲུལ་རྐང་བཞི་སོགས་གཞིག་
ཐབས་གཙོ་ཆེ་བའི་ཕྱིར། ལྟ་བ་རྣམས་ནི་མཐོང་ལམ་དང་མཐུན་ཏེ་ཆོས་ཉིད་ཀྱི་་
དོན་མཐོང་དགོས་པའི་ཕྱིར། སྒོམ་པ་རྣམས་ནི་སྒོམ་ལམ་དང་མཐུན་ཏེ་ལྟ་བ་ལ་་་་་
རྩལ་སྦྱང་བའི་ཕྱིར། འབྲས་བུ་རྣམས་ནི་མི་སློབ་ལམ་དང་མཐུན་ཏེ་རང་རང་གི་དོན་
དུ་གཉེར་བྱ་ཡིན་པའི་ཕྱིར་རོ། །འདིའི་དུས་ན་གང་ཟག་ལ་ཆོས་བོར་བ་ཞེས་བྱ་སྟེ་
ཆེད་དུ་ཡིད་ལ་བྱ་རྒྱུའི་ཆོས་གང་ཡང་མེད་པའི་ཕྱིར། །རྒྱུད་ཀྱི་དངོས་བསྟན་འཆད་་་
ཐབས་ཉི་ཤུ་ལ་གང་ཟག་རྣམས་ལོགས་སུ་ཕྱེ་བ་ཡིན་ནོ། །དཔེ་བཞི་ནི་གཞུག་
ཐབས་ཀྱི་སྐབས་སུ་བཤད་པ་རྣམས་སོ། །གཉིས་པ་གཞུང་དོན་ལ་མན་ངག་རི་བོ་་
ཅོག་གཞག་གི་ཐབས་བཤད་པ། གྲོང་ཁྱེར་རྒྱུན་གཅོད་ཀྱི་ལྟ་བ་ངོས་གཟུང་བ།
ཁམས་གསུམ་ཡོངས་གྲོལ་གྱི་དགོངས་པ་གཏན་ལ་དབབ་པ། ཉོན་མོངས་རང་དག་
%g
གི་འབྲས་བུའི་དུས་སྐབས་བཤད་པ་དང་བཞི་ལས། དང་པོ་ནི། དེ་ལྟར་རང་གི་་་་
སེམས་འདི་ཉིད་སྔར་འདས་པའི་སྣོད་བཅུད་སོགས་ཅི་ཡང་མ་དྲན། མ་འོངས་་་་་་
འབྱུང་འགྱུར་གྱི་ཡུལ་ལ་མ་འགྱུས། ད་ལྟ་འཇུག་ཤེས་རིས་ཆད་ཀྱི་རྗེས་སུ་རྟོག་པའི་
ཤེས་པ་གང་ཡང་མ་སྐྱེས་པའི་ཐོམ་མེ་བ་དེ་འདྲ་ཞིག་བྱུང་བ་དེ་རང་གི་རྒྱུད་དུ་
གཏོགས་པའི་བློ་ཡིན་པས་ན་སྤང་གཉེན་གང་གི་ངོ་བོར་འདུག་ཀྱང་སེམས་ཀྱིས་མ་
མྱོང་བའི་ཐབས་མེད་པས་ན། མི་རྟོག་པར་རྩེ་གཅིག་ཏུ་སྡོད་པ་དེ་འདྲའི་དོན་ཤེས་་་་
མཁན་དང་། རྣམ་རྟོག་གང་ཡང་ཡིད་ལ་བྱར་མེད་པར་མི་བསམ་པར་འདུག་མཁན་
ཁོ་རང་གི་རང་བཞིན་ཅི་ལྟ་བུ་ཞིག་ཡིན། གཏན་ཚིགས་ཀྱི་དཔྱད་པ་སོགས་ལ་མ་་་་
བརྟེན་པར་རང་བབས་སུ་ཀློད་ལ་བབ་ཀྱིས་བལྟས་པའི་ཚེ་ན། གནས་པ་དང་འཕྲོ་
བའི་རྣམ་རྟོག་གང་ཡིན་རུང་ཕྱི་ནང་བར་གསུམ་གང་དུ་ཡང་མ་གྲུབ་པ་དེ་ཡང་
གསར་དུ་མེད་སོང་བ་ལྟ་བུ་མིན་པར་ཡེ་ནས་མ་གྲུབ་པ་བར་སྣང་སྟོང་པའི་རང་
བཞིན་ལྟ་བུ་མངོན་སུམ་དུ་མཐོང་ནས་མཁས་གྲུབ་སྟོང་བྱོན་ཀྱང་གཞན་དུ་དྲངས་མི་
ནུས་པ་ཞིག་འབྱུང་ཚེ་ངོ་བོ་སྟོང་པ་ངོ་འཕྲོད་པ་ཡིན། རྣམ་རྟོག་དང་འཛིན་ཞེན་གང་
ཡང་མེད་ཀྱང་མིག་ལྡན་གྱིས་གཟུགས་ལ་བལྟས་པ་བཞིན་སེམས་རང་
ང་གི་རང་
བཞིན་རང་གིས་ཁོ་ཐག་ཆོད་ནས་ཡོད་མེད་གང་གི་ངོ་བོ་རུ་གྲུབ་པ་མེད་ཀྱང་།
མདུན་དུ་ཉིན་མོར་བུམ་པ་མ་མཐོང་བ་བཞིན་དུ་ད་དུང་ཚོལ་འདོད་ཀྱི་རེ་བ་མེད་པ་
ཞིག་བྱུང་ཚེ། རང་བཞིན་གསལ་བ་ངོ་འཕྲོད་པ་ཡིན་ནོ། །གསལ་བའི་ཡེ་ཤེས་འདི་
ནི་རྩལ་ལས་ཤར་བའི་ཡེ་ཤེས་ཞེས་བྱ་སྟེ་གཞི་སྣང་ཡིན་ལ། གཞི་དུས་སུ་གདངས་་
འཆར་རུང་ཙམ་མ་གཏོགས་མངོན་གྱུར་དུ་མེད་པར་འོད་གསལ་སྙིང་པོ་ལས་
གསུངས་སོ། ཁྲེགས་ཆོད་ཀྱི་ཉམས་ལེན་དང་། ཐོད་རྒལ་གྱི་རིག་པའི་གནད་ཤེས་་་
རབ་རང་བྱུང་གི་སྒྲོན་མ་ཡང་འདི་ལ་ཟེར་བ་ཡིན། གནད་འདི་མེད་ན་ཐོད་རྒལ་་་་་
ཉམས་སུ་བླངས་ཀྱང་བྱིས་པས་འཛའ་ཚོན་ལ་བ
ན་ལ་བལྟས་པ་བཞིན་དོན་མེད་ཁོ་ན་ཡིན་
པར་ཀུན་མཁྱེན་མི་ཕམ་པ་ཆེན་པོའི་ཐོད་རྒལ་ཉམས་ལེན་སོགས་ལས་གསལ་བར་
གསུངས༑ རྨོང་ལྟ་བུ་འདི་གནད་དུ་སྨིན་ན་ཁྲེགས་ཆོད་ཀྱི་སྐབས་སུ་ཤན་འབྱེད་ཀྱི་་
%9
- 280 -
281 -



ཨ
ཞུ
མན་ངག་གཞན་མི་དགོས་ཏེ། ཆོས་སྐུ་དང་རིག་པ་ཡེ་ཤེས་ཐམས་ཅད་འདི་ལ་ཟེར་
བ་ཡིན་པའི་ཕྱིར། ཐོད་རྒལ་གྱི་དུས་སུ་ཡང་འདི་ཁོ་ནས་གཞི་བཟུང་སྟེ་གཟིགས་
སྟངས་དང་བཞུགས་སྟངས་ཙམ་གྱི་གནད་ལ་བརྟེན་ནས་དབྱིངས་ཐིག་རིག་པ་
ཉམས་སུ་བླངས་ན་གེགས་སེལ་བོགས་འདོན་གཞན་ལ་མ་ལྟོས་པར་ས་བརྒྱད་པ་་་
པ་རྣམས་མི་ཆུས་ཁྱེར་བའི་དཔེས་འབད་མེད་དུ་སངས་རྒྱས་པ་བཞིན་སྣང་བཞི་ངང་
གིས་རྫོགས་ནས་གདོད་མའི་ས་ལ་གཏན་སྲིད་ཟིན་པར་འགྱུར་བ་ཡིན་ནོ། །བ་་་
དོའི་དུས་སུ་ཡང་སྣང་བ་གང་ཤར་གཞན་དུ་མ་བཟུང་བར་འདིའི་རང་ངོ་ཤེས་པ་ནི་་
ཐོག་མར་གལ་ཆེ་བ་མ་པང་དུ་བུ་འཇུག་པ་ལྟ་བུའི་གདམས་ངག་ཡིན་ལ། འདི་་
རང་ས་བཟུང་ནས་རྩེ་གཅིག་ཏུ་མཉམ་པར་འཇོག་པ་ནི་བར་དུ་གལ་ཆེ་བ་མི་འགྱུར་
བ་གསེར་གྱི་ཐུར་མ་འདྲེན་པ་ལྟ་བུའི་གདམས་ངག་ཡིན་ལ། འདིའི་ངང་དུ་བཙན་་་་
ས་བཟུང་ནས་རྩལ་ཐམས་ཅད་གཞི་ལ་བསྟིམ་པ་ནི་ཐ་མར་གལ་ཆེ་བ་དཔག་ཆེན་་་
གྱིས་མདའ་འཕངས་བ་ལྟ་བུའི་གདམས་ངག་ཡིན་ནོ། །དེའི་ཕྱིར་བར་དོའི་འཆར་
ཚུལ་སོགས་ཤེས་ཀྱང་ཆོག་ལ་མ་ཤེས་ཀྱང་རུང་སྟེ། ཆོས་ཉིད་བར་དོའི་ཐིམ་རིམ་ལྔ་
པོ་ཐམས་ཅད་ཀྱི་སྐབས་སུ་ཉམས་ལེན་གྱི་གནད་འདི་ཁོ་ན་ཡིན། གཉིད་འོད་
གསལ་ཟེར་བ་ཡང་འདི་ཡིན་ཏེ། གཉིད་འཐུག་གི་དུས་སུ་ཟིན་པ་མི་རྟོག་པའི་འོད་་
གསལ་མཆོག་ཡིན་ལ། རྨི་ལམ་གྱི་དུས་སུ་ཟིན་པ་གསལ་བའི་འོད་གསལ་ཡིན་
ཚུལ་ཆགས་མེད་རི་ཆོས་ལས་གསུངས་སོ། །དེ་ཙམ་དུ་མ་ཟད་བར་དོ་དྲུག་གམ་་་་
བཞི་སོགས་གང་བཤད་ཀྱང་ཐམས་ཅད་ཀྱི་ཉམས་ལེན་གྱི་སྙིང་པོ་ནི་འདི་ཁོ་ན་ཡིན་
ནོ༑ ༑རིག་པ་ངོ་འཕྲོད་པའི་ལས་དང་པོ་བའི་ཉམས་ལེན་དང་། གཉིད་འོད་གསལ་
ཟིན་པ་དང་། ཆོས་ཉིད་བར་དོ་ངོ་ཤེས་པ་སོགས་ལ། དཀའ་སླ་དང་མཆོག་དམན་་་་
དང་གྲོལ་བའི་ས་ལ་འདྲེན་པ་ལ་མྱུར་བུལ་གྱི་ཁྱད་ཡོད་པའི་གནད་ནི། ད་ལྟ་སྒོམ་་་་
པ་ནི་རྟོག་པ་མངོན་གྱུར་བ་ཙམ་ཞིག་མ་གཏོགས་ཚོགས་དྲུག་དང་བཅས་ཕྱིར་སྤྲིན་་་
ཧ་ཅང་འཐུག་པོས་གཡོགས་པའི་ཉི་འོད་བཞིན་རིག་པའི་བཙན་ས་མ་ཟིན་པ་དང་
རྟོག་པ་གཞི་ཐིམ་དུ་འགྲོ་བ་ལ་ཆེ་ཐང་འབད་དགོས། གཉིད་འཐུག་གི་དུས་སུ་་་
g@cdgs
སེམས་ངོ་མཛུབ་བཙུགས་ཀྱི་འགྲེལ་བ།
ཚོགས་དྲུག་རྟོག་པ་དང་བཅས་པ་ཀུན་གཞིའི་ཀློང་དུ་ཐིམ་ཟིན་པའི་ཕྱིར་སྤྲིན་སྲ་་་
མོས་གཡོགས་པའི་ཉི་འོད་བཞིན་རིག་པ་ངོས་ཟིན་པ་ཡང་སྔར་ལས་གསལ་ལ་རྟོག་
ཚོགས་དབྱིངས་སུ་ཐིམ་པ་ལ་དེ་ཙམ་འབད་མི་དགོས། ཆོས་ཉིད་བར་དོའི་དུས་སུ་་
རང་བཞིན་བརྒྱད་ཅུའི་རྟོག་ཚོགས་ཀུན་གཞི་དང་བཅས་པ་འོད་གསལ་གྱི་ཀློང་དུ་་་
ཐིམ་ཟིན་པའི་ཕྱིར་སྤྲིན་དང་བྲལ་བའི་ཉི་མ་མཐོང་བ་བཞིན་དུ་རིག་པ་རང་ངོ་རྗེན་
པར་མཐོང་བས་སྐད་ཅིག་ལ་དབྱིངས་སུ་གྲོལ་བ་ཡིན་ནོ། །ཐོག་མའི་གཞི་སྣང་ཤར་
བའི་དུས་ཀྱང་རང་ངོ་ཤེས་པས་སྐད་ཅིག་ལ་གྲོལ་བའི་གནད་འདི་དང་འདྲའོ། །
ཆོས་ཉིད་བར་དོའི་དུས་ཀུན་གཞི་དང་བཅས་པ་འགགས་ན་སངས་རྒྱས་མ་ཡིན་
ནམ་སྙམ་ན། གཉིད་འཐུག་གི་སྐབས་སུ་ཚོགས་དྲུག་གི་ཤེས་པ་མེད་པ་བཞིན་
མངོན་གྱུར་དུ་མེད་པ་ཙམ་ཡིན་ནམ་སྙམ་སྟེ་ཅུང་ཟད་གཞན་དུ་དཔྱད་ཟིན་ཏོ། །
གསལ་བའི་ངོ་སྤྲོད་འདི་ནི་མན་ངག་སྡེ་རང་གི་ལུགས་ཐུན་མོང་མ་ཡིན་པ་ཡིན་གྱི།
གཞན་དུ་སེམས་ཀློང་སོགས་ཀྱི་ལུགས་ལྟར་ན། སྟོང་པའི་རང་བཞིན་
གཡོས་བཞིན་དུ་རྟོག་ཚོགས་སྣ་ཚོགས་ས་ལེར་སྣང་བ་ཆུ་ནང་ཟླ་གཟུགས་ལྟ་བུ་
ཤར་བ་འདི་ཀ་ཡིན་ནོ། །ཆུ་ལ་རླན་གྱིས་ཁྱབ་པ་བཞིན་དུ་དེ་ལྟ་བུའི་ཆོས་ཉིད་དེ་
ཡང་གསར་དུ་སྒོམ་སྟོབས་ཀྱིས་རྙེད་པ་ཙམ་མིན་པར་སེམས་ཅན་ཐམས་ཅད་ཀྱི་
སེམས་རང་གྲུབ་ཙམ་ནས་དེ་ལྟར་གནས་པ་ཀུན་ཏུ་བཟང་པོའི་ཐུགས་དང་དབྱེར་་
མེད་ལ་སྔར་མེད་པའི་ཆོས་ཉིད་ཅིག་གསར་དུ་མཐོང་རྒྱུ་མེད་ཀྱང་རྒྱལ་བུ་ས་མཐར་
འཁྱམས་པ་དམངས་སུ་བཟུང་བ་སླར་རྒྱལ་པོར་ངོ་ཤེས་པ་བཞིན་ངེས་པ་གསར་དུ་་
འཁྲུངས་པ་ནི་ཐུགས་རྗེ་ཀུན་ཁྱབ་ངོ་འཕྲོད་པ་ཡིན་ནོ། །དེ་བཞིན་དུ་ཞེ་སྡང་དྲག་པོ་
ཡུལ་ལ་གཡོ་བའི་སྐབས་སུ་ཁོ་རང་གི་ངོ་བོ་ལ་ཅེར་གྱིས་བལྟས་ཚེ། གཞི་ཡེ་སྟོང་་་
ཆེན་པོའི་རང་བཞིན་ལིས་གཡོ་མ་མྱོང་བར་མངོན་སུམ་དུ་མཐོང་སྟེ་མ་སྤངས་ཡེ་
གྲོལ་ཆེན་པོའི་རང་གཤིས་རྗེན་ལ་བུད་ནས་རིག་སྟོང་ཆོས་སྐུའི་རྒྱན་དུ་སྣང་བ།
ནགས་མེ་རླུང་གིས་བསྐྱོད་པ་བཞིན་རིག་པའི་གསལ་ངར་ལྷག་པར་རྒྱས་པ་ནི་ཞེ་་་
སྡང་རང་གྲོལ་མེ་ལོང་ཡེ་ཤེས་ཏེ་བཅོམ་ལྡན་རྡོ་རྗེ་སེམས་དཔའི་ངོ་བོ་ཡིན་ནོ། །དེ་
g
• 282 -
-283-



་་་་་
བཞིན་དུག་ལྔ་གཞན་བཞི་ཡང་ཡེ་ཤེས་ལྔ་དང་སྐུ་ལྔ་རུ་ངོ་སྤྲོད་པ་ཡང་དེའི་འགྲེས་
སྦྱར་ཏེ་རྟོགས་པར་བྱའོ། །ས་རྡོ་ལྟ་བུ་སྣང་དུས་སྣང་ཐོག་ཏུ་ཙེན་གྱིས་ལྷོད་ལ་
བལྟས་ཚེ་ཡུལ་སྣང་ཐམས་ཅད་བདེན་མེད་སྟོང་པའི་རང་མདངས་མངོན་དུ་གྱུར
ནས་གཏད་མེད་བྱུང་རྒྱལ་ཆེན་པོ་ཟང་ཐལ་རྗེན་ལ་བུད་པ་ནི་ས་རྣམ་པར་དག་
སངས་རྒྱས་སྤྱན་མ་ཡིན་ནོ། །འབྱུང་བཞི་གཞན་ལ་ཡང་དེའི་འགྲེས་སྦྱར། རྟོག་
ཚོགས་གཞན་ཐམས་ཅད་རང་བཞིན་གསལ་ལ་འགག་པ་མེད་པ་དག་པའི་ཡེ་ཤེས་
དང་༑ ངོ་བོ་ཡེ་སྟོང་རྩ་བ་བྲལ་བ་མཉམ་པའི་སྟོང་ཉིད་དབྱེར་མེད་མཉམ་པ་ཆེན་
པོའི་རང་བཞིན་དུ་འདུག་པའི་རྟོག་ཚོགས་ཀྱི་གྲངས་བཞིན་རྒྱུད་སྡེ་རང་རང་གི་ལྷ་ས་
རུ་ངོ་སྤྲད་དགོས། འདི་འདྲའི་མན་ངག་གི་གནད་མེད་ན་དག་མཉམ་དབྱེར་མེད་ཀྱི་
ལྟ་བ་འཆད་ཁུལ་གྱིས་དག་པ་གདོས་བཅས་ཞལ་ཕྱག་གི་རྣམ་པ་ཅན་ཞིག་སངས་
རྒྱས་ཀྱི་ཡེ་ཤེས་ཀྱི་ངོ་ན་ཡོད་པར་བཟུང་ན་དོན་དམ་གྱི་ཚད་མ་མཐར་ཐུག་གི་གྲུབ་་
དོན་ཡིན་པས་བདེན་གྲུབ་ལས་འོས་མེད་པས་ཕྱི་རོལ་བའི་དབང་ཕྱུག་རྟག་དངོས་་་་
བཞིན་དུ་འགྱུར་ལ། མཉམ་པའི་ལྟ་བ་བློས་བྱས་ཀྱི་མེད་འཛིན་ཙམ་ལ་བཟུང་བས་
རྣམ་བྱང་གི་སྐུ་དང་ཡེ་ཤེས་སོགས་ལ་འཁོར་བའི་ཀུན་རྟོག་གིས་ཇེ་བཟང་དུ་བསྒྱུར་
དགོས་པ་ལྟར་བཟུང་ན་མི་རུང་བས། རྒྱུད་ཀྱི་དངོས་པོ་བཅུ་པོ་རེ་རེ་བཞིན་དོན་
གནད་མཐར་ཐུག་རྫོགས་ཆེན་གྱི་མན་ངག་ཁོ་ན་ལ་གཏུག་དགོས་པས་མན་ངག་ལྟ་
ཕྲེང་དང་སྤྱི་དོན་འོད་གསལ་སྙིང་པོ་ལས་རྟོགས་པར་བྱའོ། །ལྟ་བ་འདིས་ནི་རི་ཡི་་་
རྒྱལ་པོ་རི་རབ་ཀྱི་སྟེང་ནས་བལྟས་ན་གླིང་བཞི་དུས་གཅིག་ལ་མཐོང་བ་བཞིན་མདོ་
དང་སྔགས་ཀྱི་ལམ་གནད་མཐའ་དག་བདེ་བླག་ཏུ་མཐོང་སྟེ། ཅིའི་ཕྱིར་མཐོང་ན་་་་
ཟབ་ལམ་མཐའ་དག་གི་གནད་འདིར་འདུས་པའི་ཕྱིར་ཏེ། ཕྱག་རྫོགས་དབུ་མ་་་་
ཐམས་ཅད་ཀྱི་ཉམས་ལེན་སྙིང་པོ་གནས་ལུགས་མཐོང་བཞིན་དུ་མི་རྟོག་པར་
འཇོག་པ་འདི་ཉིད་ཡིན་ཏེ། ཚངས་པ་ཁྱད་པར་སེམས་ཀྱིས་ཞུས་པའི་མདོ་ལས།
ཆོས་ཀྱི་ཆོས་ཉིད་ཇི་ལྟ་བར། །དེ་དག་ཆོས་རྣམས་སྒོམ་མོད་ཀྱི། །དྲན་པས་ཡིད་ལ་
བྱེད་པ་མིན། །དེ་ཕྱིར་མཉམ་པར་གཞག་ཅེས་གསུངས། །ཞེས་དང་། ཁྲི་བརྒྱད་པ་
སེམས་ངོ་མཛུབ་བཙུགས་ཀྱི་འགྲེལ་བ།
སྟོང་པ་ལས། རིགས་ཀྱི་བུ་ཚུར་ཤོག་ཤེས་རབ་ཀྱི་ཕ་རོལ་ཏུ་ཕྱིན་པ་སྒོམས་ཤིག
ཆོས་ཅི་ལ་ཡང་མ་ལྟ། གང་ལ་ཡང་གནས་པར་མ་བྱེད་ཅིག ཅེས་དང༌། ཀླུ་སྒྲུབ་་
ཀྱིས༑ ཀུན་ཏུ་རྟོག་པས་མ་བརྟགས་པ། །རབ་ཏུ་མི་གནས་པ་ཡི་ཡིད། །དྲན་པ་མེད་
ཅིང་ཡིད་བྱེད་མིན། །དམིགས་པ་མེད་ལ་ཕྱག་འཚལ་ལོ། །ཞེས་དང་། དབུ་མར་སྨྲ་
བའི་པཎ་གྲུབ་ཆེན་པོ་རྣམས་ཀྱི་གདམས་ངག་ཕྱོགས་གཅིག་ཏུ་བསྡུས་པར་གྲགས་་་་
པ༑ སློབ་དཔོན་བྷ་བྱའི་དབུ་མ་རིན་པོ་ཆེའི་སྒྲོན་མེར། སྐབས་དེར་ཤེས་པ་ཅི་ལ་་་་
ཡང་མི་ གནས།
ཅིར་ཡང་མི་རྟོག་ཅི་ཡང་
ཡང་སེམས་པ་མེད་པ། མཐའ་ཐམས་ཅད་ལ་་་
མི་གནས་པ། ཤེས་པ་ཅིའི་ངོ་བོར་ཡང་མ་སྐྱེས་པ། ཅི་ཡང་མ་ཡིན་པ་བསྒོམ་པར་་་་
བྱའོ༑ ༑ཞེས་སོགས་དཔག་ཏུ་མེད་པར་གསུངས་ཕྱིར་དབུ་མའི་ལྟ་སྒོམ་ཡང་དེ་ཡིན་
ལ༑ ཕྱག་རྒྱ་ཆེན་པོ་དང་ཡང་མཐུན་ཏེ། ཏེ་ལོ་པས། ཀྱེ་ཧོ་འདི་ནི་རང་གི་ཡེ་ཤེས་་་་
ཏེ༑ ༑ངག་ཚིག་ལས་འདས་ཡིད་ཀྱི་སྤྱོད་ཡུལ་མིན། །ཏེ་ལོ་ང་ཡིས་ཅི་ཡང་བསྟན་དུ་
མེད༑ ༑རང་གིས་རང་ལ་མཚོན་ཏེ་ཤེས་པར་བྱོས། །ཞེས་དང་། མཁས་གྲུབ་ཆེན་་
པོ་ཀརྨ་ཆགས་མེད་ཀྱིས། ད་ཚུར་ལྟོས་རང་གི་སེམས་ལ་ལྟོས། །སེམས་བལྟས་པས་
མི་མཐོང་དངོས་པོ་མེད། །དེ་མཐོང་གི་ངང་ལ་ལྷོད་ཀྱིས་ཀློད། །ཆོས་ཕྱག་རྒྱ་ཆེན་་་་
པོ་ལོགས་ན་མེད། །ཅེས་སོགས་གསུངས་སོ། །སྔགས་རྒྱུད་གཞན་རྣམས་དང་ཡང་
མཐུན་ཏེ། གསང་འདུས་ལས། དངོས་པོ་མེད་ལ་བསྒོམ་པ་མེད། །བསྒོམ་པ་བསྒོམ་
པ་མ་ཡིན་ཉིད། །དེ་ལྟར་དངོས་པོ་དངོས་མེད་དེ། །བསྒོམ་པ་དམིགས་སུ་མེད་
པའོ༑ ༑ཞེས་དང་། དཔལ་ཡེ་ཤེས་ཕྲེང་བའི་རྒྱུད་ལས། དངོས་པོ་བསྒོམ་པ་སྒོམ་པ་
མིན༑ ༑དངོས་མེད་བསྒོམ་པ་སྒོམ་པ་མིན། །དངོས་དང་དངོས་མེད་རོ་མཉམ་ན། །
མ་བསྒོམས་ན་ཡང་སྒོམ་པ་ཉིད། །ཅེས་དང་། བདེ་མཆོག་འབྱུང་བའི་རྒྱུད་ལས།
བསྒོམ་པ་དངོས་མེད་རང་བཞིན་ཏེ། །དངོས་མེད་སྤྲོས་དང་བྲལ་བའོ། །རང་རིག་་་་
བདག་ཉིད་ཅན་གྱི་ལས། །སྒོམ་པའང་སྒོམ་རྒྱུ་མེད་པའོ། །ཞེས་དང་། སམ་ཊ་ལས།
རྣམ་རྟོག་གཏི་མུག་ཆེན་པོ་སྟེ། །འཁོར་བའི་རྒྱ་མཚོར་ལྟུང་བྱེད་ཡིན། །མི་རྟོག་ཏིང་
འཛིན་ལ་གནས་པ། །མཁའ་བཞིན་དྲི་མ་མེད་པར་འགྱུར། །ཞེས་དང་། བིར་ཝ་་་་
des
ge3
• 284 -
• 285-



ཨ་
པར་བཤད་་
པའི་དོ་ཧ་ལས་ཀྱང་། སྟོང་པ་ཉིད་དང་སྐྱེ་མེད་བློ་ལས་འདས་པ་དང་། །མཐའ་བྲལ་
ལ་སོགས་གང་ཡང་ཡིད་ལ་བྱེད་པ་ན། །གནས་ལུགས་དོན་ལ་མི་གནས་ཤིན་་་་
གཡེང་བ་འོ། །སྟོང་དང་མི་སྟོང་རྩིས་མེད་ལྷུག་པའི་ངང་ལ་ཞོག །ཅེས་དང་།
རྫོགས་པ་ཆེན་པོའི་རང་ལུགས་དང་མཐུན་ཚུལ་སྔར་བསྟན་ཟིན་ལ་འདིར་ཡང་ཅུང་
ཟད་སྨོས་ན། ཡང་ཏིག་ཡིད་བཞིན་ནོར་བུ་ལས། དེ་བཞིན་སྤྲོས་དང་བྲལ་བའི་རང་
བཞིན་ཉིད། །ཡེ་བབ་བཅོས་བསླད་མེད་པའི་ངང་དེར་ཀློད། །གཟེབ་བྲལ་ཁོང་་
ཡངས་ངང་གིས་བློ་བདེ་བ། །རེ་དོགས་གཉིས་སུ་མེད་པའི་ཡེ་ཤེས་འཆར། །ཞེས་
དང་༑ སེམས་ཉིད་ངལ་བསོ་ལས། གཞན་དུ་མ་ཡེངས་མདའ་མཁན་ལྟ་བུ་ལ་། །
གཉུག་མའི་ཡེ་ཤེས་སྤྲོ་བསྡུ་བྲལ་བར་ཞོག །ཐག་ཆོད་ཤེས་པ་ལས་ཟིན་ལྟ་བུ་ལ། །
རེ་དོགས་གཉིས་མེད་ལྷུན་གྱིས་གྲུབ་པར་ཞོག །ཅེས་སོགས་གསུངས་པ་བཞིན་ཆུ་
ཕྲན་ཐམས་ཅད་རྒྱ་མཚོར་འབབ་པ་ལྟར་མདོ་རྒྱུད་རྒྱ་མཚོ་ལྟ་བུའི་ཟབ་གནད་འདིར་
འདུས་པ་ཡིན་ནོ། །གཉིས་པ་ལ་ངོ་བོ་རང་བཞིན་ཐུགས་རྗེ་གསུམ་སོ་སོར་བ
པ་དང་། ཐུན་མོང་དུ་མཇུག་བསྡུ་བ་གཉིས་ལས། དང་པོ་ནི། རང་བཞིན་རྫོགས་པ་
ཆེན་པོ་བྱ་བྲལ་ལྷུན་གྱིས་གྲུབ་པའི་རིག་པ་རང་གི་ངོ་བོ་ལ་བསམས་ན་ཚོགས་དྲུག་
རྟོག་མེད་ཀྱི་འགྱུ་བ་དང་རྟོག་བཅས་བློ་ཡི་དྲན་བསམ་ཐམས་ཅད་དང་བྲལ་བའི་་་་་
རིག་པ་ཡེ་སྟོང་ཆེན་པོ་ཕྱི་དང་ནང་མེད་པ་གཏད་སོ་ཞེན་འཛིན་ཐམས་ཅད་དང་
བྲལ་བའི་ཟང་ཐལ་ལེ་བ་བར་མེད་ཧར་སངས་སུ་དག་པ་ནམ་མཁའ་དྭངས་པའི་་ཡས་
དཀྱིལ་ལྟ་བུ། འཁོར་བ་མེད་པ། མྱང་འདས་མེད་པ། དགེ་བ་མེད་པ། མི་དགེ་བ་་
མེད་པ། བླང་བ་མེད་པ། དོར་བ་མེད་པ། གཞི་ལམ་འབྲས་བུ་མེད་པ། ཐོག་མཐའ་
དབུས་མེད་པ། རེ་དོགས་ངོས་བཟུང་མེད་པ། རྟོག་པ་མེད་པ། མི་རྟོག་པ་མེད་པ།
དངོས་པོ་མེད་པ། གཤིས་མེད་པ། མཚན་མ་མེད་པ། དྲི་མ་མེད་པ། དྲི་མ་དང་བྲལ་
བ་མེད་པ། གནས་ལུགས་མེད་པ། ཆོས་ཀྱི་དབྱིངས་ཙམ་དུའང་གྲུབ་པ་མེད་པ།
སྤྲོས་པ་དང་བྲལ་བའི་ཆ་ཙམ་དུ་ཡང་གཞག་ཏུ་མེད་པ་སྟེ། ཀློང་དྲུག་པ་ལས། རྒྱུ་་་
དང་རྐྱེན་རྣམས་ཡོངས་སུ་བྲལ། །ལྟ་སྒོམ་དྲི་མ་ཀུན་དང་བྲལ། མཐའ་མེད་དབུས་་་
g
སེམས་ངོ་མཛུབ་བཙུགས་ཀྱི་འགྲེལ་བ།
སུ་དམིགས་པ་མེད། །རྣམ་པ་མེད་ཅིང་ཡུལ་རྣམས་མེད། །ལྷ་མེད་སྔགས་ཀྱང་ཡོད་
མ་ཡིན། །ཆོས་མེད་བཏགས་པ་ཀུན་ལས་འདས། །དགྲ་མེད་བཤེས་ཀྱང་ཡོད་མ་་་
ཡིན༑ ༑ལུས་མེད་དབང་པོར་སྣང་བ་མེད། །ཆོས་འདི་བསམ་པས་མི་སྣང་སྟེ། །གང་
མེད་གང་དུ་འཛིན་པ་མེད། །ང་མེད་ང་ཡི་འཁོར་ཡང་མེད། །དབྱིངས་མེད་རིག་པའི་
སྐུ་ཡང་མེད། །དགེ་མེད་སྡིག་པའི་རྣམ་སྨིན་མེད། །སྲོག་མེད་བཅད་པའི་སེམས་པ་
མེད༑ ༑ཚོགས་མེད་བསགས་པའི་ཡུལ་ཡང་མེད། །སངས་རྒྱས་མེད་ཅིང་སེམས་་་་
ཅན་མེད། །ཅེས་སོགས་གསུངས་པ་བཞིན་ནོ། །རང་བཞིན་གསལ་བའི་ངོས་ནས་་་
གཞལ་ན། མྱང་བྱ་ཡུལ་དང་མྱོང་བྱེད་ཀྱི་བློ་གཉིས་སུ་མེད་ཀྱང་རྣམ་རྟོག་ཐམས་་་་་
ཅད་དང་བྲལ་ཡང་ཉིན་མོར་རང་མདུན་གྱི་གཟུགས་མཐོང་བ་བཞིན་དུ་སེམས་རང་
གི་རང་བཞིན་ནམ་ཡིན་ལུགས་ལ་རང་གིས་ཐེ་ཚོམ་དང་བྲལ་བར་ཁོ་ཐག་ཆོད་ནས་
མངོན་སུམ་དུ་མཐོང་བ་འདི་ནི་སྐུ་ལྔ་ཡེ་ཤེས་ལྔ་སོགས་ཀྱི་ཁྱབ་བྱེད་དུ་བཞུགས་པ་་
ཡིན་ཏེ། མུ་ཏིག་ཕྲེང་བ་ལས། དེ་ལྟར་སྙིང་པོ་དེ་ཉིད་ལ། །སྐུ་ལྔ་ཡེ་ཤེས་ལྔ་དང་ནི།།
འོད་ལྔ་ཁ་དོག་རྣམ་པ་ལྔ། །ཆོས་ལྔ་ཡེ་ཤེས་རླུང་ལྔ་ཉིད། །ངོ་བོ་ལྔ་དང་རང་བཞིན་
ལྔ༑ ༑ཐུགས་རྗེ་ལྔ་ཡིས་ཀུན་ལ་ཁྱབ། །ཅེས་གསུངས་པའི་དོན་རྒྱས་པར་བཀྲལ་ན་
ཡི་གེ་མང་བར་དོགས་ནས་མ་བྲིས་ལ། ཤེས་པར་འདོད་ན་ཚིག་དོན་མཛོད་དང་
ཐེག་མཆོག་མཛོད་སོགས་ལས་རྟོགས་པར་བྱའོ། །ཐུགས་རྗེའི་ངོས་ནས་བསམས་་་
ན༑ གསལ་སྟོང་ཟུང་དུ་འཇུག་པ་འདི་ལས་གཞན་དུ་ཆོས་ཉིད་ཅེས་བྱ་བ་ཡང་ཅི་
ཡང་མི་འདུག་ལ་ཆོས་ཅན་སེམས་དང་སྣང་བ་ཡུལ་ཞེས་བྱ་བ་ཡང་ཅུང་ཟད་ཀྱང་
མེད་པ་བུ་རམ་ཐམས་ཅད་ལ་མངར་བའི་རོས་ཁྱབ་པ་བཞིན་དུ་འཁོར་འདས་
ཐམས་ཅད་ལ་རིག་པས་ཁྱབ་སྟེ། རིག་པ་རང་ཤར་ལས། འཁྲུལ་མེད་བྱང་ཆུབ་་་
སེམས་ནི་འགྲོ་བ་ཡོངས་ལ་ཁྱབ། །བྱང་ཆུབ་སྙིང་པོ་སངས་རྒྱས་ཀུན་དང་མཉམ། །
ཞེས་དང་། ཀུན་ལ་ཡོངས་སུ་ཁྱབ་པའི་སྣང་མཐའ་ཡས། །སྣང་སྲིད་ཀུན་ཁྱབ་ཀུན་
གཞིའི་ཀློང་ཡངས་ན། །རིག་པ་རང་ཁྱབ་ཡེ་ཤེས་རོལ་བར་སྣང་། །མཐའ་ལ་ཐུག་
མེད་ཡེ་ཤེས་རང་ལ་ཡོད་པའོ། །ཞེས་དང་། དེ་བཞིན་དུ་སེམས་ཅན་ཐམས་ཅད་ཀྱི་
c96
- 286 -
- 287-



ས
སེམས་ངོ་མཛུབ་བཙུགས་ཀྱི་འགྲེལ་བ།
6
སེམས་ལ་ཏིལ་འབྲུ་ལ་མར་གྱིས་ཁྱབ་པ་བཞིན་དུ་བདེ་གཤེགས་སྙིང་པོས་ཁྱབ་སྟེ།
རྡོ་རྗེ་སེམས་དཔའ་སྙིང་གི་མེ་ལོང་ལས། འཇིག་རྟེན་ཁམས་ཀྱི་སེམས་ཅན་ཐམས་་་
ཅད་ལ་དེ་བཞིན་གཤེགས་པའི་སྙིང་པོ་ཏིལ་འབྲུ་ལ་མར་གྱིས་ཁྱབ་པ་བཞིན་དུ་
གནས་སོ། །ཞེས་དང་། ནོར་བུ་ཕྲ་བཀོད་ལས། ཏིལ་འབྲུའམ་ནི་ཡུངས་འབྲུ་ལ། །
མར་ཉིད་ཡེ་ནས་ལྷུན་གྲུབ་བཞིན། །སེམས་ཅན་ལུས་ལྟར་སྣང་བ་ལ། །དེ་བཞིན་
གཤེས་པའི་ས་བོན་ནི། །མཐུན་པའི་འོད་དང་བཅས་པར་སྣང་། །ཞེས་དང་
། འདི་་
དང་ཚུལ་མཐུན་པར་འཁོར་ལོ་ཐ་མའི་སྙིང་པོ་བསྟན་པའི་མདོ་རྣམས་དང་། ཀླུ་སྒྲུབ་
ཀྱི་ཆོས་དབྱིངས་བསྟོད་པ་དང་། ཁྱད་པར་དུ་རྒྱུད་བླ་མར་དཔེ་དགུ་དོན་དགུས་རྒྱ་
ཆེར་བཀྲལ་བ་སོགས་མདོའི་སྐབས་སུ་ཡང་གསུངས་སོ། །དེ་ལྟར་ངོ་བོ་རང་བཞིན་་
ཐུགས་རྗེ་གསུམ་དབྱེར་མེད་པའི་དོན་མངོན་སུམ་དུ་རྟོགས་ཏེ་འདི་ལས་ལྷག་པའི་་་་
ལམ་སངས་རྒྱས་སྟོང་བྱོན་ཀྱང་སྟོན་དུ་མེད་དོ་སྙམ་པ་སྟེ་བྱ་བྲལ་ཀློང་ཆེན་གྱི་རང་་་་
བཞིན་ལ། ཁོ་ཐག་ནང་ནས་ཆོད་པ་བྱུང་ན་གྲོང་ཁྱེར་རྒྱུན་གཅོད་ཀྱི་ལྟ་བ་དངོས་ཀྱི་
ཐོག་ཏུ་སླེབས་པ་ཡིན་ནོ། །ལྟ་བ་འདི་ངོ་བོ་རང་བཞིན་ཐུགས་རྗེ་གསུམ་དང་སྦྱར་་་
ནས་འཆད་ཚུལ་འདི་ནི་ཀུན་མཁྱེན་ཀློང་ཆེན་པའི་བླ་མ་ཡང་ཏིག་དང་དགོངས་པ་ཆུ་
བོ་གཅིག་འདྲེས་སུ་གྱུར་པ་ཡིན་ནོ། །གཉིས་པ་ནི། དེ་ལྟ་བུའི་རིག་པ་དེས་ཕྱི་ཆོས་་་
ཅན་ལ་བལྟས་པས་གང་སྣང་སྒྱུ་མའི་དཔེ་བརྒྱད་དུ་གྲོལ། ནང་ཆོས་ཉིད་ལ་བལྟས་
པས་རོ་མཉམ་གྲུབ་བསལ་མེད་པ་ནམ་མཁའ་ལྟ་བུར་རྟོགས། གསང་བ་རིག་པ་ལ་
བལྟས་པས་དགག་སྒྲུབ་རྩོལ་བ་ལས་འདས་པའི་དབྱིངས་རིག་དབྱེར་མེད་ཀྱི་དོན་་་
མངོན་སུམ་དུ་རྟོགས་པ་དེ་ལ་ཚུར་མཐོང་བསམ་པས་ཡོད་མེད་ཡིན་མིན་གྱི་ཚུལ་དུ་
དཔྱད་དུ་མེད་ཅིང་། བརྡ་ཚིག་བརྗོད་པའི་སྟོབས་ཀྱིས་འདི་འདྲ་བ་ཞིག་ཡིན་ནོ་ཞེས་
སྨྲར་མེད་པས་རིག་པ་དེ་ལ་སྤྲོས་མཐའ་བརྒྱད་དང་སྒྲོ་འདོགས་སོ་གཉིས་དང་བྲལ་
ཕྱིར་དབུ་མའི་གཞུང་ལས་བསྟན་པའི་མཐའ་བྲལ་དང་། འཁོར་འདས་ཡོངས་ལ་
ཁྱབ་པས་མ་བཅོས་དོན་གྱི་ཡེ་ཤེས་བརྗོད་བྲལ་ཕྱག་རྒྱ་ཆེན་པོ་དང་། སྔགས་སྤྱི་་་
ཁྱབ་ཀྱི་གཞུང་ནས་བཤད་པ་སེམས་དང་ལྷན་ཅིག་སྐྱེས་པའི་རང་བྱུང་གཉུག་མའི་
འོད་གསལ་དང་འདའ་ཀ་ཐུགས་ཀྱི་ཡེ་ཤེས། མཁའ་ཁྱབ་མཁའ་ཡི་རྡོ་རྗེ་སོགས་་་་
དང་། རྫོགས་ཆེན་རང་གི་གཞུང་ལས་བཤད་པའི་རིག་པ་རང་བྱུང་གི་ཡེ་ཤེས་ཞེས་
པ་སོགས་གནས་ལུགས་མཐར་ཐུག་གི་མིང་ཐམས་ཅད་འདི་ཁོ་ན་ལ་བཏགས་ཆོག་
སྟེ༑ རིག་འཛིན་འཇིགས་མེད་གླིང་པས། རྒྱལ་བའི་འཁོར་ལོ་བར་བ་རྣམ་ཐ་་་་
གསུམ༑ ༑བསྟན་བྱའི་སྙིང་པོ་སོ་སོར་རང་རིག་ཉིད། །སེམས་ཅན་ཁམས་ལ་བདེ་་
གཤེགས་སྙིང་པོ་རུ། །བཞུགས་པར་བཤད་ལ་རྫོགས་པ་ཆེན་པོར་གྲགས། །ཞེས་་་་
དང་༑ ཀརྨ་རང་བྱུང་རྡོ་རྗེས། མཐའ་དང་བྲལ་བ་འདི་ནི་དབུ་མ་ཆེ། །ཡིད་དཔྱོད་་་་
བྲལ་བ་འདི་ནི་ཕྱག་རྒྱ་ཆེ། །འདི་ནི་ཀུན་འདུས་རྫོགས་ཆེན་ཞེས་ཀྱང་བྱ། །མཐའ་
བྲལ་སེམས་ཀྱི་ཆོས་ཉིད་རྟོགས་པར་ཤོག །ཅེས་དང་། ངེས་ཤེས་རིན་པོ་ཆེའི་སྒྲོན་
མེ་ལས་ཀྱང་འཐད་སྒྲུབ་དང་བཅས་ནས་གསལ་བར་གསུངས་ཏེ། རྫོགས་ཆེན་་་
སེམས་སྡེའི་མན་ངག་རེར། །མཁས་གྲུབ་སོ་སོས་ཉམས་བཞེས་པ། །ཕྱག་ཆེན་ལམ་
འབྲས་ཞི་བྱེད་དང་། །སྤྲོས་བྲལ་དབུ་མ་ཆེན་པོ་སོགས། །མཚན་གྱི་རྣམ་གྲངས་མང་
ན་ཡང་། །དོན་ལ་སེམས་ལས་འདས་པ་ཡི། །ཡེ་ཤེས་ཡིན་སླད་ཀུན་ཀྱང་མཉམ། །
ཞེས་དང་། ལྟ་བའི་ཉམས་མགུར་ལས་ཀྱང་། གསལ་སྟོང་འཛིན་མེད་དེ་འདི་ལ་
ཟེར་བས། །སློབ་བཤད་རྒྱུད་འཛིན་རྣམས་དགྱེས་དགྱེས་མཛོད་ཅིག །སྤྲོས་བྲལ་ཕུ་
ཐག་དེ་འདི་ནས་ཆོད་པས། །བཀའ་གདམས་གསར་མ་རྣམས་ངང་ཐུང་མ་བྱེད། །
མ་བཅོས་ལྷན་སྐྱེས་དེ་འདི་ལ་ཟེར་བས། རྟོགས་ལྡན་རྒན་པོ་རྣམས་གདར་ཤ་ཆོད་
མཛོད༑ ༑ཅེས་སོགས་གསུངས་པ་ལྟར། སེམས་ཀྱི་གནས་ལུགས་སྟོང་གསལ་འཕོ་
འགྱུར་མེད་པའི་རང་བཞིན་གཞག་ཐབས་ཀྱི་གནད་ལ་བརྟེན་ནས་ཐོས་བསམ་གྱི་་་
གོ་བ་ཙམ་མིན་པར་ཉམས་མྱོང་གི་སྟོབས་ཀྱིས་ངོ་འཕྲོད་པས། དུས་ནམ་གྱི་ཚེ་་་
མཉམ་པར་བཞག་ཀྱང་གཞི་རང་གི་རྩལ་ལས་ཤར་བའི་ཡེ་ཤེས་རྟོག་མེད་རང་ཆས་
ཀྱི་ཚུལ་དུ་ཤར་བས་ཡུལ་དང་ཡུལ་ཅན་ཐ་དད་དུ་མེད་ཀྱང་རང་གི་ཆོས་ཉིད་རང་་་་
གིས་སྒྲོ་སྐུར་མེད་པར་གསལ་བར་ཉམས་སུ་མྱོང་བས་དམུ་ཐོམ་མེ་བའི་མུན་པ་ཆེད་
དུ་གཉེན་པོས་སྤངས་པ་མིན་པར་ན་བུན་མཁའ་ལ་ཐིམ་པ་བཞིན་རང་ཤུགས་སུ་་
ge
-289 -
- 288-



སེམས་ངོ་མཛུབ་བཙུགས་ཀྱི་འགྲེལ་བ།
ལངས་་་་་
་
དེངས་ཏེ་ཆོས་ཉིད་ཀྱི་དོན་ལ་མ་རྟོགས་ལོག་རྟོག་ཐེ་ཚོམ་དང་བྲལ་བ་ནམ་ལངས་
བས་མིག་ལྡན་གྱིས་རང་གི་ཁྱིམ་ནང་མཐོང་བའི་ཚེ། ཀ་བུམ་ལྟ་བུ་ཡོད་མེད་ལ་ཐེ་་
ཚོམ་མི་དགོས་པ་ལྟར་དུ། མཉམ་བཞག་ཏུ་རང་གི་སེམས་ཀྱི་ཆོས་ཉིད་མངོན་སུམ་་
དུ་མཐོང་ནས་རྗེས་ཐོབ་ལ་ངེས་པའི་ཤེས་པ་གཞན་སུས་ཀྱང་བཟློག་ཏུ་མེད་
སྐྱེས་པས་སོ། །གསང་འདུས་རིམ་ལྔ་དང་། དུས་འཁོར་སྦྱོར་དྲུག་སོགས་ཀྱི་གྲུབ་་་
དོན་མཐར་ཐུག་འདི་ཁོ་ན་ཡིན་ལ། མ་ཟད་མ་ཧཱ་དང་ཨ་ནུའི་སྐབས་ཀྱི་ཐབས་གྲོལ་
གྱི་ལམ་ཐམས་ཅད་འདི་ཉིད་བསྐྱེད་པའི་ཆེད་དུ་འབད་པ་ཡིན་ཞིང་། རྩོལ་མེད་རང་
གཞག་གི་གནད་འདི་འདྲ་བ་གསར་རྙིང་གི་རྒྱུད་སྡེ་གཞན་གང་ན་ཡང་བསྟན་མེད་
པའི་ཕྱིར་ན་ཐེག་པ་ཐམས་ཅད་ཀྱི་རྩེ་མོར་གྲུབ་པ་ཡིན་ཏེ་ཞིབ་པར་རྒྱུད་གཞུང་རང་
རང་གི་བབས་དང་བསྟུན་ནས་ཤེས་པར་བྱའོ། །ལྟ་བ་འདི་ནི་སྔགས་སྤྱི་ཁྱབ་ཀྱི་ས་
ཆོས་སྐད་དང་བསྟུན་ན་མཐོང་ལམ་གྱི་དྲི་མ་ཐམས་ཅད་མངོན་གྱུར་དུ་ཡོད་ཕྱིར་
དཔེའི་འོད་གསལ་མངོན་དུ་གྱུར་པ་ཡིན་ལ། རྣལ་འབྱོར་མངོན་སུམ་གྱིས་གནས་་་་
ལུགས་བཅོས་བསྒྱུར་དང་བྲལ་བ་རྗེན་པར་མཐོང་བའི་ཆ་ནས་དོན་གྱི་འོད་གསལ་་་
ཡིན་ཚུལ་ཡང་བླ་མ་སྔ་མ་རྣམས་ཀྱིས་གསུངས་ལ། མདོ་ལམ་གྱི་ས་དང་པོ་ཐོབ་པ་
ལས་ཀྱང་སངས་རྒྱས་ཐོབ་པ་ལ་ཉེ་སྟེ། རབ་ཚེ་འདི། འབྲིང་བར་དོ། ཐ་མ་ཇི་ལྟར་
འཕྱི་ཡང་རང་བཞིན་སྤྲུལ་སྐུའི་ཞིང་ཁམས་ལྔ་པོ་རུ་ལོ་བརྒྱ་རེ་ལ་ཆོས་ཉན་ནས་
ཉོན་མོངས་མཐའ་དག་སྤངས་ནས་ལུས་བརྗེས་པ་མིན་པར་སྟེང་ཕྱོགས་མེ་རི་
འབར་བ་ཁྲོ་བོའི་ཞིང་ཁམས་མཐོང་བའི་མོད་ལ་ཤེས་སྒྲིབ་བག་ཆགས་དང་བཅས་་་
པ་ལྷག་མེད་དུ་བྱང་ནས་ནང་གསལ་བུམ་སྐུའི་ཀློང་དུ་མངོན་པར་བྱང་ཆུབ་སྟེ། ཨ་
ཏི་བཀོད་པ་ལས། ལྔ་བརྒྱ་དག་ན་ངེས་པའི་སར་གྲོལ་ལོ། །ཞེས་སོ། །རང་བཞིན་
སྤྲུལ་བའི་ཞིང་ལྔ་ནི་ད་ལྟ་སྙིང་གར་བཞུགས་པའི་ཞི་བའི་རྩལ་ཡིན་ལ། ཁྲོ་བོ་ནི་
ཀླད་པ་དུང་ཁང་ཁྲོ་བོའི་རང་རྩལ་མངོན་དུ་སྣང་བ་ཡིན་གྱི་ཕྱོགས་གཞན་ཞིག་ན་
བདེན་གྲུབ་རྟག་བརྟན་གྱི་ཞིང་ཁམས་ཞིག་ཡོད་པར་འཛིན་མི་རུང་ངོ༌། །ལྟ་བ་འདི་
དང་འཕྲད་པ་ནི་བསྐལ་བ་དཔག་མེད་ཀྱི་ཚོགས་གཉིས་བསགས་པའི་འབྲས་བུ་་་་
ཕྱི
ཡིན་པ་དང་། དེ་ལྟར་མྱུར་དུ་གྲོལ་བའི་འཐད་པ་ཡང་། ཐེག་མཆོག་རིན་པོ་ཆེ་ལས་
འདི་སྐད་གསུངས་ཏེ། འོ་སྐོལ་དཔོན་སློབ་ཆོས་ཅན། ཚེ་འདིའམ། བར་དོའམ།
རང་བཞིན་སྤྲུལ་སྐུའི་ཞིང་གང་རུང་ཏུ་མྱུར་དུ་སངས་རྒྱས་འགྲུབ་ངེས་པ་ཡིན་ཏེ།
སངས་རྒྱས་འགྲུབ་ངེས་ཀྱི་རྒྱུ་ནུས་པ་ཐོགས་མེད་བསྟན་པ་དག་པ་འབྲས་བུའི་
ཐུགས་ཀ་དང་འཕྲད་ནས་དེ་ལ་མོས་པས་སྤྱོད་པ་ཡིན་པའི་ཕྱིར་རོ། །ཡང་འོ་སྐོལ་
དཔོན་སློབ་ཆོས་ཅན། སྔོན་སངས་རྒྱས་གྲངས་མེད་པ་ལ་མཆོད་ཅིང་ཀུན་ཏུ་བཟང་
པོའི་འཁོར་དུ་འདུས་པ་ཡིན་ཏེ། ཡང་གསང་བླ་ན་མེད་པའི་ཐེག་པ་ལ་སྤྱོད་པའི་
ཕྱིར་རོ། །ཞེས་དང་། བར་དོ་ལ་གྲོལ་བའི་གང་ཟག་གི་མཚན་གཞི་ངོས་འཛིན་དུ་དེ་
ཉིད་ལས། དེ་ཡང་གསང་མཆོག་ངེས་པ་འདིར་ཞུགས་ནས། ཁྲིད་དང་གདམས་པ་
ཐོབ་ནས་གོ་དོན་མ་རྙེད་ཀྱང༌། སྐྱེས་པ་དང་བུད་མེད་དང་བྱིས་པ་དེ་དག་ཐོས་པའི་
ཕན་ཡོན་གྱིས་མྱུར་དུ་གྲོལ་ངེས་ཏེ། འབྲས་བུ་ཐུགས་ཀ་བླ་ན་མེད་པ་དང་ཕྲད་པ་་་
ཡིན་པའི་ཕྱིར་རོ། །ཞེས་སོགས་གསུངས་སོ། །འོ་ན་རྫོགས་ཆེན་གྱི་གཞུང་རྣམས་སུ་
ཕྱི་མར་རང་ལོ་བཅོ་ལྔ་དང་ཉེར་ལྔ་གང་རུང་ན་གདམས་པ་འདི་དང་འཕྲད་ནས་་་
གྲོལ་ཚུལ་གསུངས་པ་ཅི་ཡིན་ཞེ་ན། གདམས་པ་ཉུང་ཟད་ཙམ་ཐོས་ནས་ཉམས་སུ་་
མ་བླངས་པ་ལ་དགོངས་པ་ཡིན་ལ། སྐུ་གདུང་འབར་བའི་རྒྱུད་དུ། སྔོན་སངས་རྒྱས་
ཀྱི་སྐུ་གསུང་ཐུགས་ལ་གོམས་པའི་རྟགས་ནི་ཆོས་འདི་ལ་གོམས་པ་ཡིན་པར་མ་
ངེས་ཏེ། །ཐེག་བརྒྱད་གཞན་ལ་གོམས་ཀྱང་སངས་རྒྱས་ཀྱི་སྐུ་གསུང་ཐུགས་ལ་་་་
གོམས་པ་ཡིན་པའི་ཕྱིར། རྟགས་མཚན་དང་ལྡན་པ་དེ་ཡིས་གོམས་ཀྱང་ཚེ་གཉིས་་་
དང་གསུམ་ན་སངས་རྒྱས་ཐོབ་པར་གསུངས་པ་ཅི་ཡིན་ཞེ་ན། ཚེ་གཅིག་ད་ལྟ་་
འདི་དང་། གཉིས་པ་བར་དོའི་ཚེ་དང༌། གསུམ་པ་རང་བཞིན་སྤྲུལ་སྐུའི་ཞིང་དུ་སྐྱེ་་
བའི་ཚེ་དང་གསུམ་ཡིན། དེ་ཡང་རྩོལ་བ་ཤིན་ཏུ་ལྷོད་པར་གྱུར་པ་ལ་གསུངས་ཀྱི་
གཞན་དུ་ཁྱད་འཕགས་ཀྱི་རྟགས་མཚན་སྐྱོན་དུ་མི་འགྱུར་རམ། དེས་ན་ཆོས་འད་་་་
བརྗོད་བྱར་བྱས་པའི་ཚིག་གི་ཆ་ཤས་ཙམ་བྱ་དང་རི་དྭགས་སོགས་ཀྱི་རྣ་བར་ཐོས་
ཀྱང་ཇི་ལྟར་འཕྱི་ཡང་སྐྱེ་བ་བདུན་ན་ངེས་པར་གྲོལ་ཏེ། སློབ་དཔོན་དགའ་རབ་རྡོ་
s
- 290 -
- 291 -



• *
རྗེས༑ ཆོས་འདི་ཐོས་པ་ཙམ་གྱིས་ཀྱང་། །སྐྱེ་བ་བདུན་ལས་མི་ཐོགས་གྲོལ། །ཞེས་
དང་༑ ཨོ་རྒྱན་ཆེན་པོས། བྲིས་པས་མཐོང་ཚད་འཚང་རྒྱའོ། །བཅིངས་པས་རེད་་་་
ཚད་འཚང་རྒྱའོ། །བཀླགས་པས་ཐོས་ཚད་འཚང་རྒྱའོ། །དེ་ཕྱིར་འབྲི་དང་བཅང་
བར་བྱ། །ཞེས་གསུངས་པའི་ཕྱིར། འོ་ན་ལྷ་ལྕམ་པདྨ་གསལ་ཟབ་མོའི་གདམས་པ་
གཏད་རྒྱ་བྱེད་པའི་སྣོད་དུ་རུང་ཕྱིར་རིག་ངོ་འཕྲོད་ཟིན་གྱི་གང་ཟག་ཡིན་ཀྱང་། སྐྱེ་
བའི་བརྒྱུད་པ་དེ་ཙམ་ལེན་དགོས་པ་ཅི་ཡིན་ཞེ་ན། དེ་ནི་རྒྱུ་འབྲས་བསླུ་མེད་སྟོན་་་
པའི་ཕྱིར་དུ་དྲང་དོན་གྱི་སྣང་ཚུལ་བསྟན་པ་ཙམ་སྟེ། དཔེར་ན་སྔོན་ཤཱཀྱ་རྣམས་་་་
བར་གྱུར་ཚེ་ཉ་བསད་པའི་རྣམ་སྨིན་གྱིས་རྗེས་སུ་འཕགས་སྐྱེས་པོས་ཤཱཀྱ་རྣམས་་་
བརླགས་པའི་ཚེ་བཅོམ་ལྡན་འདས་ཀྱི་དབུ་དྲག་ཏུ་བསྙུང་ཚུལ་བསྟན་པ་འདུལ་བ་་་
ལུང་ལས་གསུངས་པ་བཞིན་ནོ། །མན་ངག་འདི་ནི་ཐོག་མེད་ཀྱི་དུས་ནས་ངོ་བོས་གོ་
ཕྱེ་ནས་ཤར་བའི་རང་བཞིན་ཡུལ་དུ་བཟུང་། ཐུགས་རྗེ་སེམས་སུ་ཤར་བ་མ་རིག་པ་
གསུམ་དང་དེའི་བསྐྱེད་པའི་བག་ཆགས་ཀྱི་སྒོ་ངའི་སྦུབས་སྐད་ཅིག་ལ་འབྱེད་པ་
བྱེད་པའི་མན་ངག་ཅེས་བྱའོ། །གསུམ་པ་ཁམས་གསུམ་ཡོངས་གྲོལ་གྱི་དགོངས་པ་
གཏན་ལ་ཕབ་པ་ནི། དེ་ལྟར་སྣང་སྲིད་ཐམས་
པས་ཅད་ཆོས་སྐུའི་ཡོ་ལང་དུ་རྟོགས་ཚེ།
ཁམས་གསུམ་སེམས་ཅན་ཐམས་ཅད་དང་པོ་འཁྲུལ་མ་མྱོང་། ད་ལྟ་འཁྲུལ་བ་ལ་མི་
གནས་༑ མཐར་འཁྲུལ་མི་སྲིད་པ་འགྲོ་དྲུག་ཡེ་གྲོལ་ཆེན་པོའི་རང་བཞིན་མངོན་དུ་་
མཐོང་བའི་ཡུལ་ཆོས་ཉིད་དེ་ལྟ་བུ་ནི་མེ་དང་ཚ་བ་བཞིན་དུ་ཆོས་ཐམས་ཅད་ལ་རང་
བཞིན་བབས་ཀྱི་ཡེ་ནས་གནས་པས་ལུང་ལས་མ་བྱུང་བའི་མན་ངག་གི་དོན་རྟོགས།
རྒྱུ་རྐྱེན་གྱིས་འདུས་མ་བྱས་པ་རྒྱུ་ལས་མ་བྱུང་བའི་འབྲས་བུ་མངོན་དུ་གྱུར་པ་དང་་་་
དུས་གསུམ་ཀུན་ཏུ་འཕོ་འགྱུར་མེད་པ་ཡིན་པར་ཤེས་ནས་སེམས་ལས་མ་བྱུང་བའི་
སངས་རྒྱས་ཀྱི་ས་ནོན་ཏེ་འཁྲུལ་བ་དོན་ལ་མེད་པར་རྟོགས་ཏེ་ཁམས་གསུམ་འཁོར་
བ་མེད་པས་བློ་བདེ། ཆོས་ལ་ངོ་བོ་མེད་པར་རྟོགས་པས་གྲུབ་མཐའི་འཁྲུལ་བ་མེད་
པས་བློ་བདེ། ཡིད་དཔྱོད་ཚིག་གིས་འཚང་མི་རྒྱ་བར་ཤེས་ཤིང་ཐ་སྙད་ཚིག་ལ་
གདེང་མི་འཆའ་བའི་བློ་བདེ་གསུམ་ཁོང་ནས་ཤར་ཏེ་རྡོ་རྗེའི་གད་མོ་བཅུ་གཉིས་
S
སེམས་ངོ་མཛུབ་བཙུགས་ཀྱི་འགྲེལ་བ།
དང་ངོ་མཚར་བའི་ཚིག་ཆེན་བརྒྱད་དངོས་ཀྱི་ཐོག་ཏུ་སླེབས་པ་ཡིན་ནོ། །བཞི་པ་་
ཉོན་མོངས་རང་དག་གི་འབྲས་བུ་ནི། དེ་ལྟར་རྟོགས་ཐོག་ཏུ་བཞག་དུས་དགག་སྒྲུབ་
རེ་དོགས་སྤང་གཉེན་གྱིས་བསྡུས་པའི་ཉོན་ཤེས་ཐམས་ཅད་ཆུའི་རྙོགས་མ་དྭངས་
པ་ལྟར་རང་གྲོལ་ཏེ་དེ་ལས་གཞན་ཏུ་གྱུར་པའི་སེམས་ཞེས་བྱ་བ་ཅུང་ཟད་ཀྱང་མི
རྙེད་འཁྲུལ་སྣང་ཡུལ་གྱིས་བསྡུས་པ་ཐམས་ཅད་སྤྲིན་མཁའ་དབྱིངས་སུ་ཐིམ་པ་
བཞིན་མ་དག་ཟག་ཆོས་ཀྱི་སྣང་བ་རྡུལ་ཙམ་ཡང་ཡོད་པར་མི་དམིགས་པ་གསེར་
གླིང་དུ་ས་རྡོ་ཕལ་བ་བཙལ་ཀྱང་མི་རྙེད་པ་བཞིན་དུ་གྱུར་པ་ནི་འབྲས་བུ་མཐར་སོན་
པ་ཡིན་ཏེ། ཆོས་དབྱིངས་མཛོད་ལས། ཁྱེད་ཅག་ཅི་བྱེད་ང་ནི་གང་ན་གནས། །སྔོན་
སོང་རྗེས་མེད་ད་ནི་ཇི་ལྟར་བྱ། །ཧ་ཧ་འདི་འདྲ་མཚར་ཆེ་དགོད་རེ་བྲོ། །ཞེས་
གསུངས་པ་ལྟར་ཡིན་པས་སོ། །གསུམ་པ་འདྲ་ནོར་གྱི་འཕྲང་བསལ་བ་ནི། སྔ་མ་་་
སྔོན་འགྲོའི་སྐབས་སུ་བཤད་པའི་གནས་ལུགས་ཀྱི་དོན་མ་མཐོང་བའི་མུན་ཐོམ་མེ་
བ་དེ་ལ་འདི་གཟུང་དང་ཤེས་པ་འདི་ལྟ་བུའོ་ཞེས་བརྗོད་དུ་མེད་ཀྱང་དྲན་མེད་དུ་
བརྒྱལ་སོང་བ་བཞིན་དུ་ངོ་བོ་འདི་ཡིན་ཅི་ཡང་བརྗོད་མ་ཤེས་པས་ཧད་དེ་ཐ་མལ་་་་
གྱི་ངང་དུ་ལུས་པ་དཔེར་ན་ཁབ་ཞིག་རྡུལ་ཁྲོད་དུ་བོར་བ་མ་རྙེད་ཀྱང་ཡོད་མེད་ཁོ་་་
ཐག་མ་ཆོད་པ་བཞིན་མཉམ་བཞག་ཏུ་རྣལ་མའི་དོན་མ་མཐོང་། རྗེས་ཐོབ་ཏུ་ཐེ་
ཚོམ་གྱི་རྒྱུ་བ་མ་ཆོད་པ་ཡིན་ལ། སེམས་ཀྱི་ཆོས་ཉིད་རིག་པ་རང་གི་ངོ་བོ་ལ་ཡོད་་་
ཅེས་བརྗོད་མི་རུང་སྟེ་ཕྱི་ནང་བར་གསུམ་གང་དུ་ཡང་མ་གྲུབ་བའི་ཕྱིར། མེད་་་་་
ཉིད་དུ་ཡང་སྨྲར་མི་རུང་སྟེ་རང་བཞིན་གསལ་བའི་ཡོན་ཏན་རང་ཆས་སུ་གྲུབ་པའི་
ཕྱིར༑ གཉིས་ཡིན་དང་གཉིས་མིན་གྱི་ཤེས་བྱ་མི་སྲིད་པས་འདི་ཞེས་ངོས་གཟུང་
མེད་པ་ཡིན་ཏེ། ལྟ་མགུར་ལས། ཡོད་ན་ཡོད་པ་དེ་དེ་ལྟར་བསྒོམ་མོད། །ཡོད་པའི་
ཡོད་ཚུལ་དེ་ནམ་ཡང་མ་མཐོང་། །མེད་ན་མེད་པ་དེ་ཕྱོགས་གཅིག་བསྒོམ་མོད། །
མེད་པའི་ཁ་ཚོན་ནི་ནམ་ཡང་མ་ཆོད། །ཡོད་མེད་གཉིས་ཀ་ནི་ཡིན་པའི་དབྱེ་ཆོས།
སེམས་ཉིད་གཤིས་ལ་ནི་ནམ་ཡང་མི་དམིགས། །ཡོད་མེད་གཉིས་ཀ་ལས་བརྒལ་་་་
བའི་ཤེས་བྱ། །ལུང་སུམ་བདེན་གྲུབ་ཅིག་ནམ་ཡང་མི་དམིགས། །ཞེས་གསུངས་པ་
ge?
ལ་་་་་་་་་
இந்து
- 292 -
-293-



ལྟར་ཡིན་ཀྱང་མ་བཅོས་ཆོས་སྐུའི་ངོ་བོ་ལྷག་གེར་མཐོང་ནས་བརྗོད་མེད་ཀྱི་དོན་
མཉམ་གཞག་གི་དུས་སུ་མངོན་སུམ་མཐོང་ལ་རྗེས་ཐོབ་ཏུ་ཐེ་ཚོམ་མེད་པའི་ངེས་་་་་
ཤེས་མངོན་དུ་གྱུར་པ་ཉིན་མོར་མིག་ལྡན་གྱིས་རང་ཁྱིམ་དུ་བུམ་པ་མ་མཐོང་བ་
བཞིན༑ རྙེད་མེད་ཀྱི་རང་གཤིས་མངོན་དུ་གྱུར་ནས་ད་དུང་འཚོལ་འདོད་ཀྱི་ངལ་བ་
མེད་པའི་ངང་དུ་བློ་བདེ་རྙེད་པ་ཡིན་ནོ། །འདི་གཉིས་ཀྱི་དཔེ་གཞན་ཡང་མིག་མེད་
ཀྱིས་གཟུགས་མ་མཐོང་ཡང་དོན་དང་མཐུན་པའི་བློ་མེད་པའི་ཕྱིར་ན་ཡུལ་མེད་
ངེས་སུ་ཐག་མི་ཆོད་དེ་མི་སྣང་མ་དམིགས་པ་ཡིན་པ་བཞིན་དུ་སྔ་མས་ཅི་ཡང་མ
མཐོང་ཡང་རྨོངས་ནས་མ་མཐོང་བ་ཡིན་ལ། མིག་ལྡན་གྱིས་གཟུགས་རགས་པ་་་་
ཉིན་མོར་མ་མཐོང་ན་མེད་ངེས་ཡིན་ཏེ་སྣང་རུང་མ་དམིགས་པ་ཡིན་པ་ལྟར་རིག་་་་་
པས་ཅི་ཡང་མ་མཐོང་བ་ནི། ཅི་ཡང་མེད་ནས་མ་མཐོང་བ་ཡིན་ཏེ། འཇམ་དཔལ་་་་
རྫོགས་པ་ཆེན་པོའི་སྨོན་ལམ་ལས། བསམ་བརྗོད་བྲལ་ལ་མཐོང་བ་གང་མེད་
ཀྱང་༑ ༑མ་མཐོང་ལྷག་མར་གྱུར་པ་གང་ཡང་མེད། །རང་སེམས་ཁོ་ཐག་ཆོད་
ཟབ་མོའི་དོན། །མཚོན་པར་དཀའ་བའི་དེ་ཉིད་རྟོགས་པར་ཤོག །ཅེས་གསུངས་པ་
ལྟར་ཡིན་པས་འདི་གཉིས་ཀྱི་བརྗོད་དུ་མེད་ཚུལ་ལ་ཁྱད་ཆེ་བས་ཀུན་གཞི་དང་ཆོས་
སྐུའི་དབྱེ་བ་ཡང་སྤྲོས་པ་ལ་དགའ་བའི་ངོར་རེ་རེ་བཞིན་ངོ་བོ་དབྱེ་བ་བྱེད་ལས་སྒྲ་་་
དོན་སོགས་མང་དུ་བཤད་ཀྱང་། ཉམས་མྱོང་ཁོ་ན་དང་སྦྱར་ནས་ངོ་སྤྲོད་ན་སྔ་མ་
མུན་ཐོམ་མེ་བ་དེ་ཀུན་གཞི་ཡིན་ཏེ་རིག་པ་རང་ཤར་ལས། ཀུན་གཞི་རྣམ་རྟོག་་་
འཛིན་པ་ལ། །སྣ་ཚོགས་འཁྲུལ་བའི་ཤེས་པས་བསླད། །ཀུན་གཞི་མ་རིག་དངོས་པོ་
ཡིན༑ ༑ཞེས་གསུངས་པའི་ཕྱིར་དང་། ཕྱི་མ་སྟོང་གསལ་དབྱེར་མེད་པའི་དོན་དྲན་་་
བསམ་སྤྲོས་པ་ཐམས་ཅད་དང་བྲལ་བའི་ཚུལ་དུ་མཐོང་བ་ནམ་མཁའ་དྭངས་བའི་་་་
དཀྱིལ་ལྟ་བུ་དེ་ནི་ཆོས་སྐུ་ཡིན་ཏེ། མུ་ཏིག་ཕྲེང་བ་ལས། ཆོས་ཀྱི་སྐུ་ནི་ཟག་པ་་་་་
མེད༑ ༑སྟོང་ཞིང་གསལ་ལ་གསལ་ཞིང་ཁྱབ། །བསམ་པས་མ་སྦགས་དྲན་
སངས༑ ༑སྤྲོས་པ་ཉིད་དང་བྲལ་བ་སྟེ། །ནམ་མཁའ་ལྟ་བུར་ཁྱབ་ཅིང་སྟོང་། རང་་་
དག་མཚོན་པ་ཀུན་དང་བྲལ། །ཞེས་གསུངས་པས་ན་གནད་དོན་སྙིང་པོར་དྲིལ་ན་་་
སེམས་ངོ་མཛུབ་བཙུགས་ཀྱི་འགྲེལ་བ།།
འདིར་འདུས་སོ། །རིགས་པས་ཞིབ་ཏུ་དཔྱད་ན་ཚིག་འདྲ་ལ་དོན་མི་འདྲ་བ་དང་།
དོན་ཕྱོགས་ཙམ་འདྲ་ཡང་གནད་དོན་མི་འདྲ་བ་སོགས་ཡོད་པ་དེས་ན་འདྲ་ནོར་གྱི་
འཕྲང་ཤིན་ཏུ་མང་སྟེ་དཔེར་ན་ཐ་མལ་གྱི་ཤེས་པ་ཞེས་པ་སེམས་ཅན་རང་ག་བ་་
ཤེས་པ་ལ་གོ་བའི་སྐབས་ཀྱང་ཡོད་དེ། འགྲོ་ཀུན་ཐ་མར་ཀློད་ཆེས་པས། ཁམས་
གསུམ་འཁོར་བར་གཏན་འཁྱམས་ན། །ཞེས་པ་ལྟ་བུ་མང་དུ་ཡོད། རིག་པ་རང་་་་་
བྱུང་གི་ཡེ་ཤེས་ལ་གོ་བའི་སྐབས་ཀྱང་ཡོད་དེ། ཐ་མལ་ཤེས་པ་རྒྱ་ཡན་ལ། །ཚིག་་་
གིས་མི་མཚོན་རང་གིས་རིག །ཅེས་པ་ལྟ་བུ་དང་། ཡིད་ལ་མི་བྱེད་པ་ཞེས་པ་ལ་་་་
ཡང་དག་ཡིན་པ། ཕལ་པོ་ཆེ་ལས། ཇི་ལྟར་བར་སྣང་གནས་ཀྱི་བྱ་ཡི་རྗེས། །ཤིན་་་
ཏུ་བརྗོད་དཀའ་བསྟན་པར་མི་ནུས་ལྟར། །དེ་བཞིན་བདེ་གཤེགས་སྲས་ཀྱི་ས་
རྣམས་ཀྱང་། །ཡིད་དང་སེམས་ཀྱི་སྤྱོད་ཡུལ་ལས་འདས་གསུངས། །ཞེས་པ་དང་།
ཏིང་འཛིན་རྒྱལ་པོ་ལས། ཡོད་དང་མེད་ཅེས་བྱ་བ་གཉིས་ཀ་མཐའ། །གཙང་དང་མི་
གཙང་འདི་ཡང་མཐའ་ཡིན་ཏེ། །དེ་ཕྱིར་གཉིས་ཀའི་མཐའ་ནི་རབ་སྤངས་ནས། །
མཁས་པ་དབུས་ལའང་གནས་པར་ཡོངས་མི་བྱེད། །ཅེས་པ་ལྟ་བུ་དང་། ཡང་དག་་་
མིན་པ་དཔེར་ན་མུ་སྟེགས་གསང་བ་པའི་འདོད་པ་བརྗོད་པའི་སྐབས་སུ། ཡིད་
བཞིན་མཛོད་ལས། ཤེས་བྱའི་རང་བཞིན་འཇིགས་མེད་སྟོང་པ་ཉིད་དེ་བདག་ཡིན་
ལ༑ ༑ད་ལྟར་ཅི་ཡང་བསམ་དུ་མེད་པར་གོམས་པས། ཞེས་དང་། ཁོ་རང་གི་གསང་
ཚིག་ལས། དེ་ནི་རྟག་པ་རྟོག་མེད་པ། །གང་གི་སྤྱོད་ཡུལ་གང་མ་གྱུར། །ཞེས་པ་
དང་༑ གྲངས་ཅན་གྱི་གཞུང་དབང་ཕྱུག་ནག་པོའི་རྒྱུད་ལས། ཡོན་ཏན་གསུམ་གྱི་་
རང་བཞིན་མཆོག །མཐོང་བའི་ལམ་དུ་འགྲོ་མ་ཡིན། །མཐོང་བའི་ལམ་དུ་གང་གྱུར་
པ༑ ༑དེ་དག་སྒྱུ་མ་བཞིན་དུ་གསོག །ཅེས་པ་ལྟ་བུ་མཐའ་བྲལ་ཡིད་ལ་མི་བྱེད་ཟེར་
བ་ཕྱི་རོལ་བའི་གཞུང་ན་ཡང་མང་ལ། ནང་པའི་གཞུང་ན་ཡང་མཐའ་བྲལ་ཡིད་ལ་
མི་བྱེད་པར་འགྲེལ་ཚུལ་ལ་མཆོག་དམན་མང་པོ་ཞིག་ཡོད། དཔེར་ན་སེམས་ཙམ་
པའི་འདོད་པ་ལ། དབུས་མཐའ་ལས། ཡོད་པས་མེད་པས་ཡོད་པས་ན། །འདི་ནི་་
དབུ་མའི་ལམ་ཡིན་ནོ། །ཞེས་གཞན་དབང་སྣང་ཙམ་དུ་ཡོད་པས་དང་། ཀུན་
-295 -
-294-



ས
སེམས་ངོ་མཛུབ་བཙུགས་ཀྱི་འགྲེལ་བ།
བཏགས་དོན་ལ་མེད་པས་དང་། ཡོངས་གྲུབ་བདེན་པའི་ངོ་བོ་ཡོད་པས་མཐའ་དང་
བྲལ༑ ཞེས་པ་ལྟ་བུ་དང༌། བརྗོད་བྲལ་ཞེས་པ་ལ་ཡང་དག་ཡིན་པ། སྨྲ་བསམ་་་་
བརྗོད་མེད་ཤེས་རབ་ཕ་རོལ་ཕྱིན། །ཞེས་དང་། ཀླུ་སྒྲུབ་ཀྱིས། བརྗོད་པར་བྱ་བ་་་
ལྡོག་པ་སྟེ། །སེམས་ཀྱི་སྤྱོད་ཡུལ་ལྡོག་པས་སོ། །ཞེས་པ་ལྟ་བུ་དང་། ཡང་དག་མིན་
པ༑ མུ་སྟེགས་བྱེ་བྲག་པའི་གསང་ཚིག་ལས། ཆགས་སོགས་སྐྱོན་གྱིས་ཉམས་པའི་་
ཕྱིར༑ ༑སྐྱེས་བུའི་ཚིག་ནི་རྫུན་ཡིན་ལ། །ཞེས་པ་ལྟ་བུ་དང་། ཉན་ཐོས་གནས་མ་་་་
བུའི་སྡེ་བས། ཁུར་ཁྱེར་བ་ཡི་གང་ཟག་ཡོད། །རྟག་གམ་མི་རྟག་བརྗོད་མི་བྱ། །
ཞེས་པ་ལྟ་བུ་སོགས་ཡང་དག་ཡིན་མིན་གཉིས་ཡོད་པས་སྒྲ་མཐུན་དོན་འཕགས་ཀྱི་
གནད་ངེས་པར་བྱས་ན་ཟབ་མོའི་ཆོས་ཀྱི་དགོངས་ཉམས་རྙེད་པར་འགྱུར་རོ། །འདི་
སྐབས་གལ་ཆེ་བའི་འདྲ་ནོར་བསལ་བ་མང་པོ་ཞིག་སྨྲ་རྒྱུ་ཡོད་ཀྱང་། གཞན་དུ་
འཆད་པར་འདོད་ནས་སྐབས་སུ་བབ་པ་དེ་ཙམ་མོ། །གཉིས་པ་སྒོམ་པ་རང་བཞག་
ལམ་དུ་བཤད་པ་ལ་གཉིས། སྤྱི་དོན་དང་གཞུང་དོན་ནོ། །དང་པོ་ལ་གཉིས། སྒོམ་
པ་སྤྱིའི་རྣམ་གཞག་བཤད་པ་དང་། སྐབས་སུ་བབ་པའི་སྒོམ་པ་སོ་སོར་བཤད་
པའོ༑ ༑དང་པོ་ལ་གསུམ་ཡོད་དེ། ཉི་ཟླ་ཁ་སྦྱོར་ལས། སྒོམ་པ་ནི་གསུམ་སྟེ། ལྷ་ལ་
སོགས་པ་སེམས་ཀྱིས་བསྒོམ་པ་དང་། ཐེག་པ་ཆེན་པོའི་བསམ་གཏན་དང་། དུས་
གསུམ་གྱི་སངས་རྒྱས་ཐམས་ཅད་ཀྱི་དགོངས་པ་ཉིད་ཡིན་ནོ། །ཞེས་གསུངས་པ་་་་
བཞིན་འཆད་པ་ལ། དང་པོ་ལ་གཉིས། མདོར་བསྟན་པ་དང་། རྒྱས་པར་བཤད་
པའོ༑ ༑དང་པོ་ནི། སྒྲོན་མ་སྣང་བྱེད་ལས། ལྷ་དང་མི་ཡི་སེམས་འཛིན་གྱིས། །སྣ་
ཚོགས་མཚན་མ་འཛིན་པ་ནི། །ལུས་ཀྱི་གནད་ནི་སྐྱིལ་ཀྲུང་ལ། །དབུགས་ཀྱི་གནད་
ནི་ནང་དུ་རྔུབ། །རིག་པའི་གནད་ནི་སྣ་རྩེའོ། ཞེས་གསུངས་པའི་གནད་གསུམ་འོག་
ནས་འབྱུང་བའི་སེམས་འཛིན་བསླབ་རིམ་
རིམ་ཐམས་ཅད་ལ་སྦྱར་བར་བྱའོ། །གཉིས་་་་
པ་ལ་གཉིས། དམིགས་རྟེན་རགས་པ་སྒོ་ལྔའི་ཡུལ་ལ་སེམས་གཟུང་བ། ཕྲ་བ་ཡིད་
ཀྱི་ཆོས་ལ་བསླབ་པའོ། །དང་པོ་ནི། སྒོ་ལྔའི་ཤེས་པ་གང་ཤར་ཤར་དུ་བཅུག་་་་་་
ཡུལ་ཐོག་ཏུ་ཙེན་གྱིས་ལྷོད་ལ་རང་ངོ་ལ་ཅེ་རེ་བལྟས་ཏེ་དྲན་རྟོག་སྔ་ཕྱིའི་བར་ངོས་
g
བཟུང་ནས་སྒོམ་པ་སྟེ། ཐལ་འགྱུར་ལས། དམིགས་རྟེན་གཟུགས་སྒྲ་དྲི་རོ་རེག །
འདོད་ཡོན་ལྔ་ཡི་གནས་སྦྱངས་ཏེ། །ཞེས་སོགས་གསུངས་པ་དང་ཁྱད་པར་སྒྲ་
བཞིའི་རྣལ་འབྱོར་ལ་བསླབ་པའི་རིམ་པ་ཡང་། དེ་ཉིད་ལས། སྐུ་གསུམ་བསླབ་
པའི་རིམ་པ་ཉིད། །འབྱུང་བའི་ཡོན་ཏན་གཙོར་བྱས་ཏེ། །མཆོག་ཏུ་ས་ཆུ་མེ་རླུང་གི།
སྒྲ་ལ་བསླབ་པས་ངེས་པར་འགྲུབ། །ཅེས་གསུངས་པའི་དོན་དེང་སང་ལག་ལེན་ལ་
འདེབས་པ་ཉུང་བས་འདིར་མ་བྲིས་ལ་ཤེས་པར་འདོད་ན་སྒྲོན་མ་སྣང་བྱེད་ལས་་་་
ཤེས་པར་བྱའོ། །གཉིས་པ་ལ་གསུམ་ཡོད་དེ། ཐལ་འགྱུར་ལས། སེམས་འཛིན་
བསླབ་རིམ་ཉེར་གཅིག་གིས། །དང་པོ་གནས་སུ་བཞག་པ་དང་། །གཉིས་པ་ལུས་
སེམས་དབྲལ་བ་དང་། །གསུམ་པ་ཆོས་ཉིད་མཐོང་བའོ། །ཞེས་གསུངས་པ་ལྟར།
བདུན་ཚན་དང་པོས་ཤེས་པ་གནས་སུ་འཇོག་པ་དང་། གཉིས་པས་ལུས་སེམས་་་་་
འཛིན་ཞེན་དབྲལ་བ། གསུམ་པས་ཆོས་ཉིད་མཐོང་བ་སྟོན་པའོ། །དང་པོ་ནི།
མཚན་མ་ཨ་དཀར་ལ་སེམས་བཟུང་བ་ནི་སྣ་རྩེར་ཨཱདཀར་པོ་དམིགས་ལ་རླུང་ཕར་
འགྲོ་དུས་རྒྱང་དུ་སོང་། ཚུར་རྔུབ་དུས་ཚུར་སྣ་རྩེར་འཁོད་པར་དམིགས། དེ་ཡང་ཚ་
ཤས་ཆེ་ན་གྲང་བ། གྲང་ཤས་ཆེ་ན་ཚ་བའི་རང་བཞིན་དུ་དམིགས་ནས་དང་པོ་་་་་
གནས་སྐྱེ། དེ་ནས་འཛིན་མེད་དུ་བཞག་ན་ཞི་ལྷག་ཟུང་འབྲེལ་སྐྱེའོ། །བར་ཆད་
སེལ་བ་ཕཊ་ལ་སེམས་བཟུང་བ་ནི་ཤེས་པ་ཡེང་དུ་བཅུག་ལ་གློ་བུར་དུ་ཕཊ་སྒྲ་དྲག་
པོ་བརྗོད་པས་རྟོག་པ་ཧད་དེ་བ་ཟང་ཐལ་དུ་ཤར་བའི་ངང་ལ་ཉམས་བསྐྱང་། ཡང་་་
འཕྲོ་ན་སྔར་བཞིན་བསྒོམས་པས་སྤྲོས་བྲལ་གྱི་ཉམས་སྐྱེའོ། ཁྲོ་བོ་དགྱེས་པའི་གད་
མོ་ལ་སེམས་གཟུང་བ་ནི། གོང་བཞིན་ཧ་དྲག་པོ་བརྗོད་པས་ཁམས་འཁྲུགས་པ་་་་
སེལ་ཞིང་མི་རྟོག་པའི་ཡེ་ཤེས་སྐྱེའོ། ལྷ་མ་ཡིན་རྩོད་པ་ལ་སེམས་གཟུང་བ་ནི། རི་་་
རྩེ་སོགས་མཐོ་བ་ཞིག་ཏུ་ཉི་མ་གསུམ་ཙམ་དུ་མགོ་དང་ལུས་པོ་དལ་བུས་བསྒྲིལ།
དེ་ནས་ཐུབ་ཐང་དུ་བསྒྲིལ་ལ་ལྟེ་བར་རཾ་ལ་སེམས་གཏད་རླུང་ནང་དུ་བཟུང་། རླུང་་
ལ་ཤིས་པའི་ཟས་བརྟེན་པས་ཕྱིའི་མཐོང་སྣང་རང་གྲོལ་བའི་ཉམས་མི་སྐྱེ་མི་སྲིད་་་་
དོ༑ ༑རྣམ་རྟོག་ཧཱུྃ་གིས་འདེད་པ་ལ་སེམས་གཟུང་བ་ནི། རླུང་ཕར་འགྲོ་དུས་ཧཱུྃ་མང་
g
296 -
- 297 -



--
སེམས་ངོ་མཛུབ་བཙུགས་ཀྱི་འགྲེལ་བ།
རང
པོ་ཕར་སོང་། རྔུབ་དུས་ཚུར་ཡོང་བར་བསམས་ལ་
་ལ་ཧཱུྃ་དབྱངས་ལེན། རྟོག་པ་འཕྲོ་ན་
དྲག་ཏུ་བརྗོད། །དམིགས་པ་ཟིན་དུས་ཅི་ཡང་མི་བསམ་པར་གནས་པས་བདེ་
གསལ་མི་རྟོག་པའི་ཉམས་ཉིན་གསུམ་ན་སྐྱེའོ། དེ་བཞིན་དུ་ལྟེ་བར་རཾ་ལ་སེམས་རྩེ་
གཅིག་ཏུ་བསྒོམ་སྟེ་རླུང་གནད་དང་ལུས་གནད་བསྟུན་ལ། ཉམས་སུ་བླངས་པ་
དངོས་པོ་ཐམས་ཅད་སྐྱེ་མེད་དུ་འབྱུང་བར་འགྱུར་ཏེ། རང་ལྷའི་སྐུར་བསྒོམས་ལ་སྣ་
རྩེ་དང་བ་སྤུའི་སྒོ་ནས་སྐུ་ཕྲ་མོ་གྲངས་མེད་པ་འཕྲོ་འདུ་བྱེད་པ་ལ་སེམས་གཏད་
པས་ཤེས་པ་གསལ་དག་ཆེན་པོའི་ཉམས་སྐྱེའོ། །གཉིས་པ་ལུས་སེམས་འཛིན་ཞེན་
དབྲལ་བ་ནི། སྨིན་མཚམས་སུ་དཀར་དམར་འདྲེས་པའི་ཐིག་ལེ་སྲན་མ་ཙམ་་་་་
སེམས་བཟུང་བའི་རླུང་གི་ཉམས་སྐྱེའོ། །ལུས་དབུས་སུ་རྩ་གསུམ་དྲང་པོ་གསལ་་་་་
བཏབ་རོ་རྐྱང་གི་སྣེ་སྣ་བུག་གཉིས་སུ་ཟུག རླུང་མདའ་ལྟར་འཕངས་པས་སྒྲིབ་
དག་ཞགས་པ་ལྟར་རིང་དུ་རྔུབ་ནས་དབུ་མའི་མར་སྣེ་ནས་ཞུགས་ཏེ་རྩ་གསུམ་
འཁོར་ལོ་བཞི་རླུང་གིས་གང་བ་ལ་སེམས་བཟུང་བས་རིག་པ་སྟོང་གསལ་གྱི་ཉམས་
སྐྱེའོ༑ ༑སྣ་རྩེ་རླུང་དཀར་པོ་གཉིས་དཔག་ཚད་ཀྱི་བར་དུ་ཕར་སོང་ཁུག་པ་བཀུག་་་་
ནས་ཚུར་འོང་བ་ལ་སེམས་བཟུང་བས་རྟོག་མེད་གསལ་བའི་ཉམས་སྐྱེའོ། །ལུས་་་་
འོད་ལྔའི་འཇའ་ཚོན་སྒྲིབ་མེད་ཕྱི་ནང་ཟང་ཐལ་ལ་སེམས་བཟུང་བས་འོད་གསལ་་་་
དག་པའི་ཉམས་སྐྱེའོ། །རླུང་སེམས་ནམ་མཁའི་དབྱིངས་སུ་འོད་དང་ཡིག་འབྲུའི་ས་
རྣམ་པར་འཕངས་ཏེ་ཇེ་མཐོར་སོང་ནས་མཐར་མི་དམིགས་པ་ལ་སེམས་བཟུང་།
བས༑ སྟོང་ཉིད་བསམ་ངོ་དང་བྲལ་བའི་ཉམས་སྐྱེའོ། །སེམས་རྣ་བ་ལ་གཏད་དེ་
ལྷན་ནེར་བཞག་པས་སྒྲའི་བསམ་གཏན་གྱི་ཉམས་སྐྱེའོ། །སྙིང་ནང་དུ་ལྷ་སྐུ་ཕྲ་མོ་་་
ལ་སེམས་བཟུང་བས་འོད་གསལ་དག་པའི་ཉམས་སྐྱེ་ཞིང་། བར་དོའི་འོད་གསལ་་
འབྱོངས་ནས་སྐུ་དང་རང་བསྲེལ་འབྱུང་ངོ༌། །གསུམ་པ་ནི། སྟོང་ཉིད་རིམ་གྱིས་པ་
ལ་སེམས་བཟུང་པ་ནི་ཕྱི་གཟུང་བ་རྡུལ་དུ་བཤིག་ལ་དཔྱད། སེམས་ཕྱི་ནང་བར་་་་་
གསུམ་གང་དུའང་མ་རྙེད་པར་ཧད་དེ་ཕྱམ་མེ་བའི་ངང་ལ་མཉམ་པར་བཞག་པས་་་་
ཆོས་ཉིད་བསམ་དུ་མེད་པའི་ཉམས་སྐྱེའོ། །སྟོང་ཉིད་ཅིག་ཆར་བ་ལ་སེམས་བཟུང་
བ་ནི། གང་སྣང་གང་ཤར་ཐམས་ཅད་བདེན་མེད་དུ་ཁྲལ་ཁྲོལ་བསྒོམས་པས་སྣང་
བ་དང་སྟོང་པ་ཤར་བ་དུས་མཉམ་སྟེ་གང་སྣང་མེ་ལོང་ལ་ཧས་བཏབ་པ་བཞིན་རང་
ཡལ་དུ་སོང་ནས་ལུས་རི་བྲག་ལ་ཟང་ཐལ་དུ་འགྲོ་ཞིང་ནམ་མཁའ་ལ་སྡོད་ནུས་པ་་
དང་༑ མངོན་ཤེས་སོགས་ལ་དབང་འབྱོར་བར་འགྱུར་རོ། །གང་སྣང་གཏད་མེད་་་་
བདེན་མེད་མི་རྟག་པའི་རང་བཞིན་དུ་བསྒོམས་པས་གཟའ་གཏད་དང་བྲལ་བ་་་
ཉམས་སྐྱེའོ། །འབྱུང་ལྔ་གང་སྣང་གི་སྟེང་དུ་ཤེས་པ་ཙེན་ནེར་བཞག་པས་བཞག་པ་
དེར་གྲོལ་བའི་ཉམས་རྨི་ལམ་ལྟ་བུ་སྐྱེའོ། །མི་རྟོག་པ་ལ་སེམས་གཟུང་བ་ནི། གང་
སྣང་གང་ཤེས་སྐད་ཅིག་མའི་ཕྲེང་བར་སྐྱེ་བ་དེ་ངོས་བཟུང་བས་རྟོག་མེད་ར
གནས་ཀྱི་བསམ་གཏན་སྐྱེའོ། །ཟུང་འཇུག་ལ་སེམས་གཟུང་བ་ནི་ཡབ་ཡུམ་ཟུང་
འཇུག་གི་བདེ་བ་ལ་སེམས་བཟུང་བས་བདེ་སྟོང་གཉིས་མེད་ཀྱི་ཉམས་སྐྱེའོ། །
གཉིས་འཛིན་རྟོག་པའི་ངོ་ལ་བལྟས་ཀྱང་འདྲའོ། །རིག་པ་དང་སྣང་བ་ཐམས་ཅད་་་་
ནམ་མཁར་ཐིམ་སོང་བ་ལ་སེམས་བཟུང་བས་མཐའ་བྲལ་སྟོང་པ་ཉིད་ཀྱི་ཉམས་་་
སྐྱེའོ་༑ ༑མན་ངག་འདི་རྣམས་ཉི་ཟླ་ཁ་སྦྱོར་གྱི་ལུང་དོན་གསལ་བར་ཕྱེས་ནས་བཤད་
པ་ཡིན་ནོ། །གཉིས་པ་ལ་གཉིས། མདོར་བསྟན་རྒྱས་པར་བཤད་པའོ། །དང་པོ་ནི།
རང་ཤར་ལས། བྱང་ཆུབ་སེམས་དཔའི་བསམ་གཏན་ནི། །སེམས་ཀྱིས་འཛིན་
མ་ཡིན་ཏེ། །ངམ་ངམ་ཤུགས་ཀྱིས་སྐྱེ་བའོ། །ཞེས་ལྷ་མའི་སེམས་འཛིན་ལས་
འཕགས་ཏེ། ལམ་ལ་སྦྱང་བའི་ཡོན་ཏན་མངོན་དུ་སྣང་བ་ཡིན་ནོ། །གཉིས་པ་་་་་
གཉིས༑ བྱང་ཆུབ་སེམས་དཔའི་བསམ་གཏན་དངོས་དང་། ཞར་ལ་གསང་སྔགས་་་
ཟབ་མོའི་སྒོམ་པ་བཤད་པའོ། །དང་པོ་ལ་གཉིས། ལམ་གྱི་ངོ་བོ་བཤད་པ་དང་།
འགལ་རྐྱེན་སེལ་བའི་ཐབས་ལ་བསླབ་པའོ། །དང་པོ་ནི། ཉི་ཟླ་ཁ་སྦྱོར་ལས། ཐེག་
པ་ཆེན་པོའི་བསམ་གཏན་ནི། །རང་བཞིན་ཤུགས་ཀྱི་བསམ་གཏན་གྱིས། །མ་་་་་
བཅོས་ལུས་ངག་རྣལ་དུ་འབེབས། །དམིགས་པ་རྒྱུད་བསྟེན་བསམ་གཏན་
འཕྲལ་བྱུང་ཉོན་མོངས་མགོ་རྣམས་གནོན། །ས་ལ་གནས་པའི་བསམ་གཏན་གྱིས།།
རང་རང་རྒྱུད་ཀྱི་འཚོ་སྐྱོང་བྱེད། །ཅེས་པ་ལྟར་རང་བཞིན་ཤུགས་ཀྱི་བསམ་གཏན་
g
ཟླ་་་་་
g gs
- 298 -
- 299 -



སེམས་ངོ་མཛུབ་བཙུགས་ཀྱི་འགྲེལ་བ།
ནི༔ མི་རྟོག་པའི་གདེང་མ་བཅོས་ཤུགས་ལ་མངོན་དུ་གྱུར་པ་ཙམ་སྟེ། རང་བཞིན་་་་
དུ་སེམས་གཡེངས་པའི་སྐབས་སོགས་སུ་སྐྱེ་བའོ། །གཉེན་པོའི་སྟོབས་ཀྱིས་ཉོན་་
མོངས་པ་མགོ་གནོན་པ་ནི་དམིགས་པ་རྒྱུན་བརྟེན་གྱི་བསམ་གཏན་ཡིན་ནོ། །ས་་
ལམ་དངོས་ཀྱི་བག་ཆགས་སྦྱང་བ་ནི་ས་ལ་གནས་པའི་བསམ་གཏན་ཡིན་ནོ། །
མདོར་ན་བྱིང་རྒོད་དང་བྲལ་བར་ཞི་ལྷག་ཟུང་འཇུག་གིས་ས་བཅུའི་ཡོན་ཏན་སྐྱེ་བ་
ལ་བརྗོད་པ་ཡིན་ནོ། །གཉིས་པ་ལ་བཞི། གོས་ཀྱི་ཞེན་པ་གཅོད་པ་དང་། ཟས་ཀྱི་
ཞེན་པ་གཅོད་པ་དང་། རྨི་ལམ་གྱི་ཞེན་པ་གཅོད་པ་དང་། བག་ཆགས་ཀྱི་ཞེན་
གཅོད་པའོ། །དང་པོ་ནི། ཤ་སྦྱོར་དང་། རྡོ་སྦྱོར་དང་། སྔོ་སྦྱོར་དང་། རྩི་སྦྱོར་སོགས་
མང་དུ་བཤད་ཀྱང་འདིར་ཤིན་ཏུ་སླ་བའི་མན་ངག་ནི། གཏུམ་མོའི་གནད་ལ་བརྟེན་
ན༑ ལྟེ་བར་རཾ་ལས་མེ་འབར་བས་སྤྲུལ་པའི་འཁོར་ལོ་ནས་བདེ་ཆེན་འཁོར་ལོའི་
བར་ཁྱབ་པར་དྲོད་འབར་ཏེ་རྐྱང་མའི་ནང་ནས་རླུང་བཟུང་བར་དམིགས་ལ། རླུང་་་་
སྣ་བུག་གཡོན་ནས་རྒྱུ་དུས་ཤས་ཆེར་བཟུང་ཞིང་སྦྱངས་པས་གོས་ཀྱི་བསམ་གཏན་
འགྲུབ་པོ། །རླུང་ལ་བརྟེན་ན། ཙོག་པུར་འདུག་སྟེ་རླུང་ནང་དུ་དྲངས་ནས་བསྡིགས་
པས་ཕོ་ཁ་ཚ་ལེར་སོང་དུས་དལ་བུས་བཟུང་ལ་དལ་བུས་བཏང་ཞིང་།རླུང་གི་
ཞབས་ཅུང་ཟད་བཞག་ལ། ཡང་དྲངས་པས་དྲོད་སྐྱེ་ཞིང་སྲོག་ཆགས་མེད་པ་དང་།
ཉོན་མོངས་པ་དང་རྣམ་རྟོག་རང་བཞིན་གྱིས་འགག་གོ་ཞེས་ཐེག་མཆོག་མཛོད་
ལས་གསུངས། ཚིག་དོན་མཛོད་དུ་ཡང་དེ་དང་ཕྱོགས་འདྲ་ཞིག་གསུངས། རྫས་དང་
དམིགས་པ་གཉིས་ཆར་ལ་བརྟེན་ན། བླ་མ་ཡང་ཏིག་ལས། དྲང་སྲོང་གི་འདུག་་་
སྟངས་བྱས་ཏེ། ལྟེ་བར་རཾ་ལས་མེ་འབར་བས་ལུས་གང་བར་བསམས་ལ། རླུང་་་
ནང་དུ་ཐུབ་ཐང་ལྟེ་བར་བཟུང་ཞིང་། ལྟོ་སྟོང་ལ། རྒྱ་ཚྭ། རྒྱམ་ཚྭ། ཁ་རུ་ཚྭ། བུལ་་་
དཀར༑ གཡག་རོག་པོའི་མཁྲིས་པ་རྣམས་རིལ་བུར་སྦྱར་བ་ཤྭ་རིལ་ཙམ་རེ་ཟོས་
པས་བདེ་དྲོད་མེ་འབར་བ་བཞིན་དུ་འོང་ངོ༌། །དེ་ཡང་དམིགས་པ་དང་པོ་ཕྲ་མོ་ལས་
ཇེ་ཆེར་བསྐྱེད་ལ་སྒོམ་པ་ནི་གནད་དོ། །ཞེས་གསུངས་སོ། །གཉིས་པ་ནི། རིན་པོ་་་
ཆེའི་སྦྱོར་བ། རྡོ་སྦྱོར། སྔོ་སྦྱོར། རྩི་སྦྱོར། ཤ་སྦྱོར། བདུད་རྩིའི་སྦྱོར་བ་སོགས་་་
བརྟེན་ནས་དཀའ་ཐུབ་དང་བཅུད་ལེན་བསྒྲུབས་ནས་ཟས་ལ་ཞེན་པ་གཅོད་ཚུལ་
མང་པོ་ཞིག་ཐལ་འགྱུར་ལས་གསུངས་ཀྱང་། འདིར་ལག་ཏུ་ཤིན་ཏུ་ལེན་སླ་བའི་
རླུང་སྦྱོར་དང་བསྒྲགས་པའི་དམིགས་རིམ་དང་། རྫས་སྦྱོར་ལ་བརྟེན་པའི་དམིགས་
རིམ་ནི། སྔ་དྲོའི་ཚེ་ན་རླུང་རོ་གསུམ་བུས་ལ། སྣང་བ་ཐམས་ཅད་ནམ་མཁར་་
བསམས་ལ་རླུང་ནང་དུ་འཇུག་དུས་སྔོ་མེ་རེ་རེ་བྱུང་ནས་ལུས་ཀྱི་ནང་ཐམས་ཅད་་་
ཁེངས་པར་བསམས་ལ། སྟེང་འོག་གི་རླུང་ཁ་སྦྱོར་ཏེ་བཟུང་བར་བྱའོ། །དེས་་་་་
ཁམས་དངས་ཤིང་ཟས་མི་དགོས་སོ། །ཡང་ན་སྙིང་གི་ཁ་གྱེན་དུ་གཏད་པའི་རྩེ་མོ་་་
ན་རིག་པའི་རྣལ་འབྱོར་མ་དཀར་མོ་གྲི་གུག་ཐོགས་པས་སྙིང་རྩེ་བཅད་པའི་ནང་དུ།
བྷ་ག་ནས་བྱང་སེམས་དཀར་དམར་གྱི་རྒྱུན་བབས་པས་ཁེངས་ཏེ། ལུས་ཀྱི་ནང་
ཐམས་ཅད་བདེ་བས་ཁེངས་པར་བསམས་ལ་རླུང་ཁ་སྦྱོར་དུ་བཟུང་བ་ནི་གནད་
དམ་པའོ། དེས་ནི་ཁམས་ཟས་ཀྱི་ཞེན་པ་ཆོད་ནས་བསམ་གཏན་ཀྱི་ཟས་ཀྱིས
འཚོའོ༑ ༑ཡང་སློབ་དཔོན་ཤྲཱི་སིང་ཧའི་མན་ངག་ནི། དབང་ལག དངུལ་ཆུ། ཉེ་ཤིང་།
ཨ་རུ་སྦྱར་བའི་རིལ་བུ་སྲན་མ་ཙམ་རེ་ཟོས་ལ་རླུང་བཟུང་། ལྟེ་བར་མེའི་དཀྱིལ་་་་
འཁོར་གྲུ་གསུམ། སྙིང་གར་ཆུའི་དཀྱིལ་འཁོར་ཟླུམ་པོ། མགྲིན་པར་སའི་དཀྱིལ་་་
འཁོར་གྲུ་བཞི། སྤྱི་བོར་རླུང་གི་དཀྱིལ་འཁོར་གཞུ་ལྟ་བུའི་ཁོང་གསེང་ནས་ཧཾ་ཐུར་་་
དུ་བལྟ་བ་ལས། བྱང་སེམས་ཀྱི་ཐིག་པ་བབས་པ་
པ་པས་མགྲིན་པ་སྙིང་ག་ལྟེ་བ་གསུམ་
ཁྱབ་པས་དྲོད་གཡོས་བདེ་བ་ཕབ་སྟེ་འབར་འཛག་གི་བདེ་དྲོད་ལ་སེམས་བཟུང་
བས་ཟས་གོས་གཉིས་ཆར་གྱི་གོ་ཆོད་པར་གསུངས། འདི་ནི་ཀུན་མཁྱེན་ཀློང་ཆེན་
པས་ལན་མང་མྱོང་གྲུབ་ཡིན་པར་གསུངས། འདི་ལས་ལག་ལེན་དམིགས་རིམ་་་་
རྒྱས་པར་འདོད་ན་འཇམ་མགོན་མི་ཕམ་རྒྱ་མཚོ་ཉིད་ཀྱིས་མཛད་པའི་བཅུད་ལེན་་་་
ཆོ་ག་སྐོར་གསུམ་བཞིན་ཉམས་སུ་བླངས་བས་བཅུད་ལེན་མཐའ་དག་གི་ཡོན་ཏན་་་
མངོན་དུ་གྱུར་པ་ཡིན་ནོ། །གསུམ་པ་ནི། སྔོན་དུ་བྱ་བ་དང་གནད་ལ་དབབ་པ་
གཉིས་ཡིན་ཏེ། ཐལ་འགྱུར་ལས། རྨི་ལམ་གནད་ཀྱི་ལམ་ཁྱེར་ནི། །སྔོན་དུ་བྱ་དང་
གནད་ལ་དབབ། །ཅེས་གསུངས་པ་ལྟར་དང་པོ་སྔོན་འགྲོ་ནི། དེ་ཉིད་ལས། སྔོན་་་་
【ས་
པ་་་་་་་་་་
- 300 -
- 301 -



དུ་ལུས་ངག་སེམས་སྦྱངས་ཏེ། །འབྱོངས་བའི་རྟགས་ལ་བརྟེན་ནས་ནི། །བརྟག་དང་
ཟིལ་གྱིས་མནན་པ་དང་།བག་ཆགས་གསུམ་པོ་ངོས་གཟུང་བྱ། །ཞེས་གསུངས་པ་་་
བཞིན་ཉམས་སུ་ལེན་པ་ལ། ཉི་མ་འགར་དལ་བར་བསྡད་བསྐུ་མཉེ་བྱས་ལ་སེངྒེ་་་
ཉལ་སྟབས་ཀྱིས་ཉལ་ལ་རྨི་ལམ་བརྟག་གོ །ཅི་རྨིས་པ་ངོས་མ་ཟིན་ན་ཟིལ་ག
གྱི་དམིགས་པ་མགྲིན་པར་ཨཱདམར་པོ་ལ་སེམས་བཟུང་ནས་ཉལ་བས་ཟིན་ནོ། །
དེ་ནས་བག་ཆགས་ངོས་བཟུང་བ་ནི། སྔར་ཕྱིན་མ་མྱོང་བའི་ཡུལ་སོགས་རྨིས་ན་
གཅོད་དཀའ། ད་ལྟ་ཁོ་ན་རྨིས་ན་གཅོད་སླ། སྔར་འདས་ཁོ་ན་རྨིས་ན་འབྲིང་ཙམ་་་
ཡིན༑ གསུམ་ག་འདྲེས་མར་རྨིས་ན་ཤིན་ཏུ་གཅོད་དཀའ་བ་ཡིན་ནོ། །གཉིས་པ་
དངོས་གཞི་གནད་ལ་དབབ་པ་ནི། དེ་ཉིད་ལས། དེ་ནས་གནད་ལ་འབེབས་དུས་་་་
སུ༑ ༑སྦྱང་དང་བསྒྱུར་དང་བཅད་པ་དང་། །དཀྲུགས་དང་གཅུད་དང་གནད་ལ་བོར།།
བསྐྱིལ་བཟློག་ལུས་ཀྱི་གནད་བྱས་པས། །ལས་ཀྱི་རྨི་ལམ་མཐའ་ཟད་དེ། །བག་་་་་
ཆགས་འཁྲུལ་བ་དྲུངས་ནས་ཐོན། །ཞེས་གསུངས་པ་ལྟར་ཉམས་སུ་ལེན་པ་ནི།
ཉལ་ཁར་རྨི་ལམ་རྨི་ལམ་ཡིན་པར་ངོ་ཤེས་པར་བྱའོ་སྙམ་པའི་འདུན་པ་དྲག་པོའི་
ངང་དུ་ཉལ་བས་ཟིན་ལ། གལ་ཏེ་མ་ཟིན་ན་བླ་མར་གསོལ་བ་བཏབ། ཉིན་སྣང་་་་
གང་ཤར་འདི་ནི་རྨི་ལམ་ཡིན་ནོ་སྙམ་དུ་འདུན་པ་སྦྱངས་བས་འཇིགས་སྐྲག་གི་རྐྱེན་
གྱིས་ཟིན་པ་རྩུབ་ཟིན་སླ་ལ། འཇམ་ཟིན་ཅུང་དཀའ། གང་ཟིན་ཀྱང་རྨི་ལམ་གྱི་་་་་
སྣང་བ་བདེན་མེད་དུ་མཐོང་བ་བཞིན་འཁོར་འདས་ཐམས་ཅད་རྨི་ལམ་བཞིན་ཡིན་
ནོ་སྙམ་དུ་སྦྱང་བར་བྱའོ། །དེ་དུས་རང་ཉིད་ལྷའི་སྐུར་བསྒྱུར་སྣང་བ་ཞིང་ཁམས་སུ་
བསྒྱུར་གཅིག་དུ་མར་བསྒྱུར་བ་སོགས་བྱ། འདི་ནི་དེ་ལྟར་ཡིན་ནོ་སྙམ་དུ་མ་ཡེངས་
པར་བསྡད་པས་ཅུང་ཟད་ཅིག་ན་དེར་སྣང་བ་ཡིན་ནོ། །རྨི་ལམ་ངོས་ཟིན་པ་ལ་་་་་
དགའ་སྤྲོ་མི་བྱ་བར་བདེན་མེད་དུ་ལྷག་གེར་མཐོང་བའི་ངང་ནས་བདེན་ཞེན་གཅོད་
པར་བྱའོ། །དེ་ནས་དཀྲུག་པ་ནི་རྩལ་སྦྱོང་བ་སྟེ་ཤར་ཕྱོགས་ནུབ་ཏུ་བསྒྱུར། ནུབ་
ཤར་དུ་བསྒྱུར། ལུས་ཡིག་འབྲུ་རུ་བསྒྱུར་བ་དང་། འཇིགས་སྐྲག་སྐྱེད་པའི་སྣང་བ་་
ལ་ཐོག་བརྫིས་བྱ། རིགས་ལྔའི་ཞིང་དང་འཛམ་གླིང་གི་ཡུལ་སོགས་སུ་འགྲོ་བར་བྱ་
སེམས་ངོ་མཛུབ་བཙུགས་ཀྱི་འགྲེལ་བ།
བ་སོགས་ལ་འབད་པར་བྱའོ། །གཅུད་པ་ནི་བརྟན་པར་བྱེད་པ་སྟེ། དེ་དུས་་་་་
ཉམས་ལ་བལྟ་ཞིང་ངང་མ་ཤོར་བར་ཡུན་རིང་དུ་གནས་པར་བྱའོ། །གནད་ལ་བོར་
བ་ནི་མགྲིན་པར་པདྨ་དཀར་བོ་འདབ་བཞིའི་དབུས་སུ་ཨ་དམར་པོ་ལ་སེམས་
བཟུང་རྩ་གཏེམས་ལ་ཉལ་བས་རྨི་ལམ་འཆར་རོ། །བསྐྱིལ་བ་ནི་ངང་ལ་བསྒོམ་པ་་་
སྟེ་གང་སྣང་ཤར་གྲོལ་དུ་སྦྱངས་ལ་རྩེ་གཅིག་ཏུ་མཉམ་པར་གཞག་པར་བྱའོ། །
བཟློག་པ་ནི་ཆོས་ཉིད་དུ་ལ་བཟླ་བ་སྟེ། གང་ལའང་ཞེན་པ་མེད་པར་ཟང་ཐལ་རིག་
པའི་བཙན་ས་ཟིན་པར་བྱ་སྟེ། དེ་ལྟར་གོམས་པས་བརྩོན་པ་རབ་ལ་རྨི་ལམ་ཆད།
འབྲིང་གིས་ངོས་ཟིན། ཐ་མའི་རྨི་ལམ་དགེ་བར་གྱུར་ནས་མཐར་འོད་གསལ་གྱི་་་་
ཀློང་དུ་གྲོལ་བར་འགྱུར་རོ། །བཞི་པ་ནི། ཡོད་པ་ཆེད་དུ་མི་དགག མེད་པ་ཆེད་དུ་
མི་བསྒྲུབ། ཡོད་པ་ལ་བདེན་ཞེན་མི་བྱ། མེད་པ་ལ་མྱ་ངན་མི་བྱ། བསྟོད་སྨད་བདེ་
སྡུག་སོགས་ལ་ཆགས་སྡང་མི་བྱ། འདས་པའི་རྗེས་མི་གཅོད། མ་འོངས་པའི་མདུན་
མི་བསུ། ད་ལྟར་གྱི་དྲན་རྟོག་ལ་དགག་བསྒྲུབ་མི་བྱ་བར་ཅེར་གྲོལ་རིག་པའི་ངར་་་་
བསྐྱེད་དེ། སྣང་བ་སྣང་ཐོག་ནས་གྲོལ་བ་རྨི་ལམ་ངོ་ཤེས་པས་འཇིགས་སྣང་གྲོལ་་་་
བའམ་བག་ཆགས་གསོག་ལོང་མེད་པ་བྱེའུ་ཁྲས་ཁྱེར་བ་ལྟ་བུ། འགྱུ་བ་འགྱུ་ཐོག་་་་
ནས་གྲོལ་བ་ཤར་བ་དང་གྲོལ་བ་དུས་མཉམ་པ་མེ་ལོང་དུ་གཟུགས་བརྙན་ལྟ་
བུའམ༑ རྣམ་རྟོག་གིས་རང་ཚུགས་མི་ཟིན་པ་བར་སྣང་གི་བསེར་བུ་ལྟ་བུ། སྣང་
སེམས་གཉིས་མེད་དུ་གྲོལ་བ་ལན་ཚྭ་ཆུར་ཞུ་བ་ལྟ་བུ་སྟེ། ཀློང་དྲུག་པ་ལས། སྐྱེས་
བུ་གང་གིས་འདས་པའི་རྗེས་མ་བཟུང་། མ་འོངས་པའི་སྡུན་མ་བསླངས། །ད་ལྟའི་
ཤེས་པ་རང་སོ་ལ་བཞག་ནས་ཤེས་པ་ཐམས་ཅད་སྔ་ཕྱི་མེད་པར་གཅིག་ཏུ་འདྲེས་་་་
ན༑ གཅིག་འདུས་ངོ་བོ་གཅིག་པ་ཞེས་བྱ་སྟེ། དུས་གསུམ་མཉམ་པ་ཉིད་དུ་རྟོགས་་
པའི་རྣལ་འབྱོར་པ་ཞེས་བྱའོ། །ཞེས་གསུངས་པ་བཞིན་ནོ། །གཉིས་པ་གསང་་་་་་་
སྔགས་ཟབ་མོའི་སྒོམ་པ་ནི། རྩ་རླུང་ཐིག་ལེ་གསུམ་གྱི་རྣལ་འབྱོར་ལམ་དུ་བྱེད་པ་་་
སྟེ༑ དེ་དག་གི་ལག་ཁྲིད་རེ་རེ་བཞིན་རྒྱས་པར་བཀྲལ་ནས་བསྟན་ན་ཡི་གེ་ཧ་ཅང་་་
མང་ཆེ་བ་དང་། གནད་དོན་ལ་བསྒྲིབ་པར་འགྱུ་
འགྱུར་བས་མ་བྲིས་ལ། འདིར་ས་ཁོངས་
©@g
- 302 -
- 303-



སེམས་ངོ་མཛུབ་བཙུགས་ཀྱི་འགྲེལ་བ།
མངོན་དུ་གྱུར་པར་བསམས་ལ་རིག་་སྟོང་ཆོས་སྐུའི་དོན་ལ་མཉམ་པར་གཞག སླར་
ཡང་སྔར་བཞིན་རླུང་དང་ཨ་ཤད་ཀྱི་སྟོབས་ཀྱིས་བདུད་རྩིའི་རྒྱུན་བབས་ཏེ་ལུས་ཀྱི་
ནང་ཐམས་ཅད་རྐྱལ་བ་ཞོས་གང་བ་བཞིན་བར་མཚམས་མེད་པར་གཏམས། རོ་་་་
རྐྱང་གི་རླུང་རྣམས་དབུ་མར་ཐིམ་པར་བསམས་ལ། ལྟེ་བར་རླུང་ཐུབ་ཐང་དུ་གཟུང་
བར་བྱའོ། །གསུམ་པ་བདེ་བར་གཤེགས་པའི་དགོངས་པའི་ངོ་བོ་ནི། རང་ཤར་་་་
ལས༑ དེ་བཞིན་གཤེགས་པའི་དགོངས་པ་ནི། །ནམ་མཁའི་མཐོངས་སུ་ཤེས་པར་་་
བྱ༑ ༑ཞེས་གསུངས་པ་ལྟར། དུས་ལ་མི་ལྟོས་པར་མཉམ་གཞག་ཆུ་བོའི་རྒྱུན་བཞིན་
དུ་འཛིན་ཞེན་དགག་བསྒྲུབ་བྲལ་བ་ནམ་མཁའ་ལྟ་བུའི་ངང་ལ་མཉམ་པར་གཞག་་་་
པས་ཡོན་ཏན་རྒྱ་མཚོ་ལྟ་བུའི་གཏེར་ལ་རང་བྱན་ཆུབ་པ་ཡིན་ནོ། །དེ་ལ་དབྱེ་ན་ཉི་་
ཟླ་ཁ་སྦྱོར་ལས། བདེ་གཤེགས་དགོངས་པ་རྣམ་གཉིས་ཏེ། །མ་བཅོས་བཞག་པས་
བྱུང་ཚོར་འགག །མ་བསྒོམས་བལྟས་པས་དྲོད་ཚད་རྙེད། །ཅེས་གསུངས་པ་བཞིན།
མ་བཅོས་རང་སར་བཞག་པས་བྱུང་ཚོར་གནས་སུ་དག་ནས། མཉམ་རྗེས་དབྱེར་
མེད་ཆུ་བོའི་རྒྱུན་གྱི་རྣལ་འབྱོར་དང༌། མ་བསྒོམས་བབས་ཀྱིས་རྙེད་པ་མ་ཡེངས་
འཛིན་མེད་གྱི་རང་བཞིན་མངོན་དུ་གྱུར་ནས་ནམ་མཁའ་ལྟ་བུའི་རྣལ་འབྱོར་མངོན་་་
དུ་གྱུར་པ་ཡིན་ནོ། །དེ་ལྟར་ལྷ་དང་མི་ཡི་སེམས་འཛིན། བྱང་ཆུབ་སེམས་དཔའི་་་་་
བསམ་གཏན། དེ་བཞིན་གཤེགས་པའི་དགོངས་པ་གསུམ་ནི་ལས་དང་པོ་བ་དང་།
ལམ་ལ་སྦྱོང་བ་དང་། མཐར་ཕྱིན་མི་སློབ་པ་གསུམ་གྱི་ཉམས་དང་སྦྱར་ནས་
གསུངས་པ་ཡིན་ནོ། །གཉིས་པ་སྐབས་སུ་བབ་པའི་སྒོམ་པ་སོ་སོར་བཤད་པ་ལ་
བཞི་སྟེ། མན་ངག་རྒྱ་མཚོ་ཅོག་གཞག་གི་ཐབས་བཤད་པ། ཉིན་མཚན་ཁ་སྦྱོར་གྱི་
སྒོམ་པ་ངོས་བཟུང་བ། སྣང་སྲིད་གཞིར་བཞག་གི་དགོངས་པ་གཏན་ལ་དབབ་པ།
ཉོན་མོངས་རྒྱས་ཐེབས་ཀྱི་འབྲས་བུའི་དུས་སྐབས་བཤད་པའོ། །དང་པོ་ནི། ཀློང་་་
དྲུག་པ་ལས། སྒོ་ལྔའི་ཡུལ་རྣམས་རང་དག་པར། །མ་རྙོགས་ཆུ་ནི་དྭངས་པ་བཞིན།།
སྣང་བ་རྣམས་ནི་རང་སར་རྫོགས། །ཞེས་གསུངས་པ་ལྟར་སྒོ་ལྔ་རང་བབས་སུ་གློད།
ཁྱད་པར་དུ་མིག་ཆུའི་དྭངས་མ་རྒྱ་མཚོ་རང་གསལ་གཡོ་བཙུམ་མེད་པར་བཞག་་
མི་སྟོང་བ་ཙམ་དུ་རྩ་རླུང་ཐིག་ལེ་ཆུན་གཅིག་དྲིལ་དུ་ཉམས་སུ་ལེན་པའི་ཐབས་སྙིང་
པོ་ཉུང་ཙམ་བརྗོད་ན། ལུས་རྣམ་སྣང་ཆོས་བདུན་ལྡན་པའི་ངང་ནས་ལུས་ཕྱི་གསལ་
ནང་གསལ་ཕྲུ་མ་ཕུས་བཀང་བ་ལྟ་བུའི་དབུས་དྲང་པོར་རྩ་དབུ་མ་སྔོན་པོ་ཡར་སྣེ་
སྤྱི་བོར་ཐོན་ཅིང་མར་སྣེ་གསང་བར་ཟུག་པ། དེའི་གཡས་ན་རྐྱང་མ་དཀར་པོ་དང་།
གཡོན་ན་རོ་མ་དམར་པོ་མར་སྣེ་ལྟེ་འོག་སོར་བཞིའི་ཐད་ནས་དབུ་མའི་ནང་དུ་ཟུག་
པ་ཨ་ཤད་དམར་པོ་པདྨ་འདབ་བཞིའི་དབུས་ན་གནས་པ་ལ་རེག་ལ་ཁད། མེ་དང་
སྦུད་པ་སྤྲད་པ་བཞིན་གནས་པ། ཡར་སྣེ་སྣ་བུག་གཉིས་སུ་ཟུག་པ། ཨ་ཤད་ཀྱི་་་་
མེའང་རྩ་བ་བརྟན་པ་རྩེ་མོ་རྣོ་བ་སྐད་ཅིག་ཀྱང་མི་སྡོད་པར་གཡོ་བ་མར་མེ་ལ་སྡོང་་་
སྐྱོར་ཆེན་པོ་བཞག་མ་ཐག་པ་བཞིན་ཡོད་པ། འཁོར་ལོ་བཞིའི་རྩའང་གདུགས་ཀྱི་་
རྩིབས་མ་བཞིན་རྩ་བ་གནས་རང་རང་གི་ཐད་ནས་དབུ་མར་ཟུག་པ། རྩེ་མོ་ཡལ་ག་
ལས་ཡལ་ག་མཆེད་དེ་ལུས་དང་ཡན་ལག་ཐམས་ཅད་ལ་ཁྱབ་ནས་ཡོད་པ། སྤྱི་བོ་་
ནས་ཐིག་ལེ་དཀར་པོ་ཧཱུྃ་ཡིག་ཐུར་བསྟན་གྱི་གཟུགས་སུ་ཡོད་པ་གསལ་བཏབ། དེ་
ནས་ཐོག་མར་རླུང་རོ་ལན་གསུམ་ཕྱིར་འཕངས་རྗེས་སྣ་བུག་གཉིས་ནས་རླུང་
བརྔུབས་པ་རོ་རྐྱང་གི་ལམ་བརྒྱུད་དེ་ཨ་ཤད་ལ་ཕོག་པས་ཨ་ཤད་དྲག་ཏུ་འབར་
བའི་ཚ་ཟེར་ཧཾ་ཡིག་ལ་ཕོག་པས་ཐིགས་པ་བབས་ནས་ཨ་ཤད་ལ་ཕོག་ཚེ་མེ་ལྕེ་
དྲག་ཏུ་འབར་བ་ལ་སྣུམ་གྱིས་བྲན་པ་བཞིན་དུ་ཨ་ཤད་ལྷག་པར་མཆེད་སྟོབས་
ཀྱིས་ཧཾ་ཡིག་ལས་བྱང་སེམས་ཀྱི་རྒྱུན་བར་མ་ཆད་དུ་བབས་ནས་སྤྱི་བོ་ནས་མགྲིན་་
པར་ཐོན་གྱི་བར་ལ་དགའ་བའི་ཡེ་ཤེས་སྐྱེས་པར་བསམས་ལ་ངོས་བཟུང་
། དེ་ནས་
སྙིང་གའི་བར་དུ་མཆོག་དགའ། ལྟེ་བའི་བར་ལ་ཁྱད་པར་གྱི་དགའ་བ། གསང་
གནས་ཀྱི་བར་ལ་ལྷན་སྐྱེས་ཡེ་ཤེས་སུ་ངོས་བཟུང་། གསང་བའི་རྩེར་ཧཱུྃ་ཆེན་པོའི་་
ཁོག་པར་ཆུང་ངུ་དེའི་ཁོག་པར་དེ་བས་ཀྱང་ཕྲ་བ་མང་པོས་བར་མེད་དུ་བཀག་པར་
བསམས་ལ་དར་ཅིག་མཉམ་པར་གཞག སླར་ཡང་ཐིག་ལེ་འོག་མའི་རྒྱུན་རྣམས་་་་
གོང་མ་རྣམས་ལ་རིམ་བཞིན་ཐིམ་སྟེ་གནས་བཞིར་འགྲོ་རིམ་བཞིན་མས་བརྟན་གྱི་་
དགའ་བ་བཞི་ངོས་བཟུང་།སྤྱི་བོའི་ཧཾ་ཡིག་ལ་ཐིམ་ཚེ་ཟུང་འཇུག་དོན་གྱི་ཡེ་ཤེས་་་་་
@s
་
པས་བག་
ལ་་་་་་
- 305 -
- 304 -



ས
སེམས་ངོ་མཛུབ་བཙུགས་ཀྱི་འགྲེལ་བ།
© སྐྱེ་
པས་རྒྱ་མཚོ་ལ་གཟའ་སྐར་གྱི་གཟུགས་བརྙན་ཤར་ཡང་མཚོ་ལ་མ་གོས་པ་བཞིན་
དུ་མིག་ལམ་དུ་གཟུགས་སྣང་བཀྲ་ལམ་མེར་ཤར་ཡང་སྣང་བ་ལ་ཤེས་པས་མ་སྤྱོད།
ཤེས་པ་ལ་སྣང་བས་མ་གོས། སྣང་ཤེས་ཀྱི་འབྲེལ་བ་ཆད། རང་བཞིན་གསལ་་་་་་
དྭངས་ཕྱེད་པ་ཡངས་ཁྲོལ་ལེ་བ། འཛིན་པའི་རྟོད་ཕུར་ཕྱུང་ནས་ཚོགས་དྲུག་ལྷུག་་་
པའི་ངང་དུ་རང་བཞག་འཛིན་མེད་ཀྱི་ཀློང་དུ་འདའ་བ་ཡིན་ནོ། །དེ་ལྟ་བུའི་གཞས་་་
ཐབས་ཀྱི་གོལ་ས་ནི། ཐལ་འགྱུར་ལས། མ་གོལ་གནས་པའི་སྒོམ་པ་ནི། །དབང་་་་
པོའི་སྒོ་རྣམས་གསལ་བ་ལ། །ཡིད་ཀྱི་རྟོག་པ་མ་འགྱུས་པ། །ཤེས་པ་ཉིད་ལ་སྤྱོད་་
པའི་ཡིད། །ཕྱིར་ལ་ཤོར་བ་མེད་པ་ཉིད། །ཅེས་པའི་ལྡོག་ཕྱོགས་ཏེ། ཚོགས་དྲུག་
འགགས་ནས་དྲན་མེད་དུ་སོང་བ་དང་། འཕྲོ་རྒོད་རྒྱ་འབྱམས་ལ་སོང་བ་དང་།
གཏིང་གསལ་རང་གདངས་མ་རྙེད་པ་དང་། རྩེ་གཅིག་གཏད་སོ་ཅན་དུ་བཟུང་ན་་་་
གོལ་ས་ཡིན་ནོ། །གཉིས་པ་ལ་བཞི། ཀློང་དྲུག་པ་ལས། ཉིན་དུས་སྣང་བ་རྒྱས
འདེབས་སོ། །མཚན་དུས་རང་རིག་གནས་ཁང་དུ། །དུས་བཞི་མཉམ་པའི་ཚད་
བཟུང་ཕྱིར། །ཞེས་གསུངས་པ་ལྟར། །ཉིན་པར་སྣང་བ་རྒྱ་ཡིས་གདབ་པ། སྲོད་ལ་
དབང་པོ་གནས་སུ་བསྡུ་བ། ནམ་ཕྱེད་ཤེས་བྱ་བུམ་པར་འཇུག་པ། ཐོ་རེངས་ཡེ་
ཤེས་གསལ་བར་བྱེད་པའོ། །དང་པོ་ནི་མིག་ནམ་མཁའི་དབྱིངས་སུ་ཧད་པོར་བལྟ།
སེམས་ནམ་མཁའ་ལ་ཐིམ་སོང་བ་ལྟ་བུའི་ངང་ལ་མཉམ་པར་གཞག་ལ། སྒོམ་དུས་
གསལ་དྭངས་ཕྱེད་པའི་ཉམས་ཤར་དུས་ལྟ་སྟངས་ཅུང་ཟད་ཕབ་ལ་ཉམས་སུ་་
བླངས་པས་བདེ་བའི་ཉམས་ཏིང་ངེ་འཛིན་ལས་འབྲལ་མི་ཕོད་པ་དང་སྣང་བ་་
ཐམས་ཅད་དགའ་བདེའི་རོལ་པར་འཆར་རོ། །གསལ་བའི་ཉམས་དུ་བ། སྨིག་རྒྱུ།
མེ་ཁྱེར། སྤྲིན་ལྟ་བུ། གློག་ལྟ་བུ། ཟླ་བ་ལྟ་བུ། འོད་ལྔའི་སྣང་བ་དང་། ཐིག་ལེ། ལྷ་
སྐུའི་སྣང་བ་སོགས་དཔག་ཏུ་མེད་པ་འཆར་ཞིང་། རང་གི་ལུས་ཀྱི་ནང་ཁྲོལ་སོགས་
ཟང་ཐལ་དུ་མཐོང་བ་དང་། ཁང་པ་དང་རི་བྲག་སོགས་ཟང་ཐལ་དུ་མཐོང་ཞིང་།
རེས་འགའ་གཞན་སེམས་དང་འཆི་འཕོ་དང་སྐྱེ་བའི་གནས་ཤེས་པ་སོགས་ཚད་
བཟུང་མེད་པ་མང་པོ་འཆར་རོ། །མི་རྟོག་པའི་ཉམས་ཏིང་ངེ་འཛིན་ཉིན་མཚན་
འདྲེས་པ་དང་། གང་ལ་གཏད་ཀྱང་རྟོག་མེད་དུ་ཡལ་འགྲོ་བ་དང་། རང་ཤུགས་སུ་་
ཏིང་ངེ་འཛིན་གྱི་ངང་དུ་ཐོན་འགྲོ་བ་དང་། རང་ལུས་ནམ་མཁར་ཐིམ་སོང་བ་ལྟ་བུ་་
དང་༑ ནམ་མཁའི་ཁམས་ན་སྡོད་སྙམ་པ་དང་། ལུས་སེམས་བྲལ་སོང་བ་ལྟ་བུ་དང་།
རྣམ་རྟོག་རྒྱུན་ཆད་སོང་སྣང་སོགས་མང་པོར་སྣང་ཡང་གང་ལའང་དགའ་ན་དང་་་
བདེན་ཞེན་མེད་པར་རིག་སྟོང་ཆོས་སྐུའི་ངང་བསྐྱང་། མཚན་འཛིན་གྱི་དབང་དུ་
སོང་ན་བདུད་ཀྱི་བར་ཆད་དུ་འགྲོ་བས་གཟབ་དགོས། རྗེས་ཐོབ་ཏུ་སྣང་སྲིད་ཐམས་
ཅད་སྒྱུ་མའི་དཔེ་བརྒྱད་དུ་བལྟ་ཞིང་ཐམས་ཅད་འཇའ་འོད་དུ་བ་སྨིག་རྒྱུ་བཞིན་
ཐོགས་རེག་མེད་པའི་སང་སེང་དང་། ནམ་མཁའ་ལྟ་བུར་བལྟ་བར་བྱའོ། །གཉིད་
དང་བསྲེས་ནས་བསྒོམ་པ་ནི་ནམ་གུང་གི་ཉམས་ལེན་དང་འདྲ་ལ། ཉམས་སྣང་
སོགས་སྔ་མ་བཞིན་འབྱུང་ལ། གཉིད་ཀྱི་འོད་གསལ་ཉིན་མཚན་བར་མེད་དུ་སྦྱོང་
བ་འདི་ནི་རྟག་ཏུ་འོད་གསལ་ཁོར་ཡུག་ཏུ་སྣང་བར་བྱེད་པའི་ཟབ་ལམ་རྨད་དུ་བྱུང་
བ་སྟེ། ཐལ་འགྱུར་ལས། གཉིད་ཀྱི་བསམ་གཏན་ལ་སྦྱངས་ནས། །འབྱོངས་པས་་་་
ཉིན་དང་མཚན་མེད་པར། །ཕྱི་རོལ་སྣང་བ་གསལ་བ་ན། །འདིས་ནི་འོད་གསལ་་་་
ཆེན་པོ་འགྲུབ། །ཅེས་སོ། །ཡང་ན་སྣང་བ་རྒྱས་འདེབས་འདི་ཁོ་ནའི་ངང་དུ་ལ་
གནད་ཚང་བར་ཉམས་སུ་ལེན་ན་གཉིས། ལམ་དངོས་དང་། ལམ་གྱི་ཆ་ལག་སྒྱུ་་
ལུས་བཤད་པའོ། །དང་པོ་ལ་ལྟ་སྒོམ་སྤྱོད་འབྲས་བཞི་ལས། ལྟ་བ་ནི། སྣང་སྲིད་་་་
འཁོར་འདས་ཀྱིས་བསྡུས་པའི་ཆོས་ཐམས་ཅད་རྨི་ལམ་བཞིན་སྣང་ཡང་ཡོད་མེད་་
ཡིན་མིན་སོགས་སྤྲོས་པ་ཀུན་དང་བྲལ་བ་ཡེ་གྲོལ་ཆེན་པོར་ཐག་བཅད་ནས་མཐར་
འཛིན་གྱིས་གུད་དུ་མི་བཅད། བླང་དོར་གྱིས་འཁྲིས་མི་གདགས། གཉིས་འཛིན་མ་
ནུབ་བར་དུ་ཡེང་མེད་ཀྱི་རིག་པ་ཉམས་སུ་ལེན་པའོ། །སྒོམ་པ་ནི་སྒོ་ལྔའི་ཡུལ་དུ་་་
སྣང་བ་གང་ཤར་གྱི་ཐོག་ཏུ་ཙེན་གྱིས་བཞག་སྟེ་རིག་སྟོང་ཟང་ཐལ་གྱིས་རང་ཚུགས་
བཟུང་ལ་རྣམ་རྟོག་གི་རྦ་རླབས་མི་བསྐྱོད། བྱིང་རྒོད་ཀྱི་དབང་དུ་མི་གཏོང་། ཉམས་
སྣང་ལ་ཞེན་པ་མེད་པར་ཉམས་སུ་ལེན་པའོ། །སྤྱོད་པ་ནི། གང་ཤར་གང་སྣང་་་་
ཐམས་ཅད་འཛིན་མེད་བདེན་མེད་ངང་དུ་རྩལ་སྦྱངས་ནས་སྣང་རིག་ཐ་དད་དུ་མ་་་་
སུ་་་་་
- 307-
- 306-



ས
བལྟ༑ ཕྱོགས་ཞེན་རིས་ཅན་དུ་མི་འཛིན། རྐྱེན་སྣང་ལ་བླང་དོར་མེད་པར་ཉམས་སུ་
བླང་ངོ། །འབྲས་བུ་ནི། གཟུང་འཛིན་གྱི་སྣང་བ་ཐམས་ཅད་མ་གྲོལ་བ་གཅིག་ཀྱང་
མེད་པས། སྣང་བ་ལ་འཛིན་པས་ཕར་མི་བཟུང་། འཛིན་པའི་རྟོག་ཚོགས་རྒྱུན་མི་་་
མཐུད་པར་ཀློང་ཡངས་མཉམ་པ་ཆེན་པོའི་ངང་བསྐྱངས་ནས། རང་གྲོལ་ཡིན་པས་་་
གཉེན་པོ་གཞན་མི་བསྟེན། ཡེ་གྲོལ་ཡིན་པས་གསར་དུ་བཅོས་མི་དགོས། ཡོངས་
གྲོལ་ཡིན་པས་འཁྲུལ་གྲོལ་གཉིས་མེད་པར་ངོ་ཤེས། ཅེར་གྲོལ་ཡིན་པས་ཤར་་་་
དང་གྲོལ་བ་དུས་མཉམ་དུ་ཤེས་ནས་རྩོལ་སྒྲུབ་སྤང་བླང་མེད་པར་ཉམས་སུ་བླང་་་་
བར་བྱའོ། །གཉིས་པ་ནི། མེ་ལོང་དུ་རང་གི་གཟུགས་བརྙན་རྒྱན་ཆ་བཟང་པོས་་་་་
བརྒྱན་པ་ཤར་དུ་བཅུག་ལ་བསྟོད་བསྔགས་སོགས་བྱ། རེས་འགའ་རྒྱན་མེད་མི་
སྡུག་པར་བྱས་ནས་ངན་སྐྱོན་བརྗོད་པ་སོགས་བྱས་ཚེ་གཟུགས་བརྙན་ཡོད་ཡོད་
ལྟར་སྣང་ཡང་དགའ་སྡུག་ཆགས་སྡང་མེད་ལ་མེ་ལོང་གི་ཕྱི་ནང་བར་གསུམ་གང་དུ་
མ་གྲུབ་པ་བཞིན་རང་ལུས་ཀྱང་དེ་ལྟར་བསྒོམས་པས་བདེན་མེད་སྒྱུ་མའི་ལུས་གྲུབ་
སྟེ་ཕྱོགས་བཅུའི་ཞིང་རྣམས་སུ་འགྲོ་ནུས་པ་དང་། སྤྲུལ་བསྒྱུར་དུ་མས་འགྲོ་ལ་ཆོས་
སྟོན་ནུས་ཤིང་། ལུས་ཟང་ཐལ་དུ་གྱུར་པ་གྲིབ་མ་མེད་པ་བར་དོའི་སྒྱུ་ལུས་ཟིན་པ་
སོགས་འབྱུང་ལ། རྨི་ལམ་དུ་རྨི་སྣང་ལ་དཔེ་སྦྱར་ནས་བསྒོམ་པར་བྱའོ། །དེ་ལྟར་སྒྱུ་
ལུས་དང་འོད་གསལ་འདི་གཉིས་གསར་རྒྱུད་ཐམས་ཅད་ཀྱི་གནད་དོན་མཐར་ཐུག་
པ་ཡིན་ཞིང་རྙིང་རྒྱུད་རྣམས་སུའང་གསལ་བོར་གསུངས་ཏེ། ཐལ་འགྱུར་ལས། སྒྱུ་
ལུས་རྨི་ལམ་དག་ལ་སྦྱང་། །འདུག་པ་ལ་སེམས་བཟུང་བས་མི་རྟོག་པའི་ཡེ་ཤེས་་་་
སྐྱེའོ༑ ༑རྒོད་ན་ལྟ་སྟངས་ཕབ། ཨ་དེ་སྙིང་གར་ཕབ་ལ་བསྒོམ། བྱིང་ན་ཡང་སྔར་་་་
བཞིན་བསྒོམ་པར་བྱའོ། ཁྲིད་ཡིག་གཞན་ན་སྙིང་གའི་ཨ་ལས་ཨ་གཉིས་པ་ཞིག་་་་
འཕྲོས་པ་ནམ་མཁར་གནས་པ་ལ་སེམས་བཟུང་ནས་འབྱུང་ཁམས་དག་སྦྱོར་བྱེད་་་
པའི་མན་ངག་ཤིན་ཏུ་ཟབ་པ་འདྲ་བ་ཞིག་ཡོད་ཀྱང་འདིར་སྐབས་མིན་པས་བཏང་་་་
སྙོམས་སུ་གཞག་གོ །དེ་ལྟ་བུའི་སྒོམ་པ་ལ་མིང་
ང་བཏགས་ན་རྟག་ཏུ་འོད་གསལ་ཁོར་
ཡུག་ལ་འཕྱན་པས་ཉིན་གསལ་རྒྱུ་དང་མཚན་མི་གསལ་རྒྱུ་མེད་པས་ཉིན་མཚན་ཁ་
g
སེམས་ངོ་མཛུབ་བཙུགས་ཀྱི་འགྲེལ་བ།
སྦྱོར་གྱི་སྒོམ་པ་ཞེས་བྱའོ། །གསུམ་པ་སྣང་སྲིད་གཞིར་བཞག་གི་དགོངས་པ་གཏན་
ལ་དབབ་པ་ནི། སྣང་སྲིད་འཁོར་འདས་ཐམས་ཅད་མ་སྤངས་ཆོས་ཉིད་ཀྱི་ངང་དུ་་་
བཞག་ནས་དགག་བསྒྲུབ་དང་བྱིང་རྒོད་མེད་པར་རྒྱ་མཚོ་རླུང་གིས་མ་བསྐྱོད་པ་
བཞིན་ཚོགས་དྲུག་ལྷུག་པར་བཏང་སྙོམས་སུ་ངང་སྐྱོང་བ་སྟེ། ཀློང་དྲུག་པ་ལས།
བྱིང་རྒོད་མེད་པའི་སེམས་ཉིད་ལ། །བཏང་སྙོམས་ཆེན་པོའི་སྒོམ་པ་ནི། །ཚོགས་་་་་
དྲུག་ལྷུག་པའི་དགོངས་པ་ཞེས། །ཀུན་ཏུ་བཟང་པོ་ང་ཡིས་བསྟན། །ཅེས་གསུངས་་
པ་བཞིན་ནོ། །བཞི་པ་ནི། ཉོན་མོངས་པ་ཡེ་ཤེས་ཀྱི་རྒྱས་ཐེབས་ནས་རྟོག་ཚོགས་་་་
གང་ཤར་ཐམས་ཅད་རིག་པ་འབའ་ཞིག་གི་ཀློང་དུ་འུབ་ཆུབ་པ་སྟེ། དེ་ཉིད་ལས།
འདུ་ཤེས་སྣང་བའི་སེམས་ཉིད་ལ། །ཉོན་མོངས་གྲངས་རྣམས་རང་སར་དག །ཅེས་
སོ༑ ༑འདི་ལ་གནས་པའི་གང་ཟག་འཁོར་འདས་ཀྱི་ཆོས་ཐམས་ཅད་ལ་བསླབ་པ་
མེད་པར་བློ་ཐོག་ཏུ་གནས་ཏེ་སྤང་བླང་རྩོལ་སྒྲུབ་བྲལ་བའི་ངང་ལ་གནས་ཕྱིར་ཆོས་
ལ་གནས་པ་ཞེས་བྱའོ། །གཉིས་པ་གཞུང་དོན་ལ། མན་ངག་རྒྱ་མཚོ་ཅོག་བཞག་་་་
གི་ཐབས་བཤད་པ། ཉིན་མཚན་ཁ་སྦྱོར་གྱི་སྒོམ་པ་ངོས་གཟུང་བ། སྣང་སྲིད་གཞིར་
བཞག་གི་དགོངས་པ་གཏན་ལ་དབབ་པ། ཉོན་མོངས་རྒྱས་ཐེབས་ཀྱི་འབྲས་བུའི་་་་
དུས་སྐབས་བཤད་པ་དང་བཞི་ལས། དང་པོ་ནི། སེམས་ངོའི་ངང་གསལ་སྟོང་
དབྱེར་མེད་པའི་ཀློང་དུ་དགག་སྒྲུབ་འཛིན་ཞེན་མེད་པར་རང་བབས་སུ་གཞག་
དགོས་ཏེ། སེང་གེ་རྩལ་རྫོགས་ལས། རྟོག་པ་མེད་པའི་ཆོས་སྐུ་དངོས་དང་བྲལ། །
བཅོས་མེད་རང་གསལ་རང་རིག་ཏིང་འཛིན་གསལ། །འཛིན་རྟོག་མེད་པའི་ངང་དུ་
ཐམས་ཅད་འུབ། །ཅེས་གསུངས་པའི་ཕྱིར་རོ། །དེ་ལྟར་ཉམས་སུ་ལེན་པ་དེའི་ཚེ་་་
ཡང་དག་པའི་ལམ་ལ་ལོག་པར་རྟོག་པའི་རྣམ་གྲངས་ཚད་མེད་ཀྱང་རེ་རེ་བཞིན་
དགག་པའི་ངལ་བ་བསྟེན་མི་འོས་སྟེ། རིགས་པའི་དབང་ཕྱུག་གི་ཞལ་ནས། ལོག་་
པའི་ལམ་ལ་མཐའ་མེད་ཕྱིར། །དེ་དག་འདིར་ནི་སྤྲོ་བྱ་མིན། །ཞེས་གསུངས་པ་ལྟར་
ཡིན་ལ། སྤྱིར་ལོག་རྟོག་ཐམས་ཅད་རིགས་བསྡུ་ན། ཅིར་ཡང་འཛིན་མེད་ལ་ཞེན་
པ་དང་། ཡོད་པ་གསལ་བ་ལ་ཞེན་པ་དང་། མེད་པ་སྟོང་ཉིད་ལ་ཞེན་པ་གསུམ་དུ་
7
.…………….. .…， ，， ༤.…...… ...， ，，1༤ ཙ བཅ：
- 308 -
- 309 -



ས
སེམས་ངོ་མཛུབ་བཙུགས་ཀྱི་འགྲེལ་བ།།
2;
གྲངས་ངེས་ཕྱིར། དང་པོ་ནི་ལམ་ཡང་དག་མིན་ཚུལ་སྔར་བཤད་ཟིན་ལ། འདིར་ཕྱི་
མ་གཉིས་སྐྱོན་ཅན་དུ་བསྟན་པ་ནི། ཁ་ཅིག་གིས་སེམས་རང་གི་ངོ་བོ་གསལ་བ་
རིས་སུ་མ་ཆད་པ་རང་གི་རིག་པ་ཙམ་སྒོམ་གྱི་སྐྱོང་རྒྱུ་ཡིན་ལ་གཞན་དུ་སྟོང་རྐྱང་དུ་
བཟུང་ན་ཆད་མཐར་ལྷུང་བར་འགྱུར་ལ། འཛིན་ཞེན་གང་ཡང་མ་བྱས་ནས་བཞག་
ན་ཧ་ཤང་གི་ལྟ་བ་ལས་འགྲོ་ས་མེད་ཕྱིར་ཡིད་ཤེས་ཀྱིས་སེམས་ཀྱི་ཆོས་ཉིད་འདི་ནི་
གསལ་ལོ་སྙམ་དུ་རྟོག་པའི་བྱེད་པ་མ་ཉམས་པའི་ངང་དུ་འཇོག ཡང་ཁ་ཅིག་གིས་་་་
སྟོང་ཉིད་རྟོགས་པ་འདི་མེད་ན་སྲིད་རྩ་བདག་འཛིན་ལ་མི་གནོད་པས་འཁོར་བ་་་
ལས་ཀྱང་ཐར་ཐབས་མེད་དོ་སྙམ་ནས་ཡུལ་ཡེ་ནས་མ་གྲུབ་པ་སྟོང་ཆམ་མེ་བ་ལ་་་་
ཤེས་པ་ཅི་ཡང་མ་གྲུབ་པ་སྟོངས་སོང་བ་ལྟ་བུ་ཡི་ངང་ལ་སྟོང་འཛིན་གྱི་བྱེད་པ་མ་་་་་
ཉམས་པར་སེམས་འཛིན་པ་ཡོད་ཀྱང་། གསལ་བ་ལ་དམ་དུ་འཛིན་པ་དང་། སྟོང་
པ་ལ་མངོན་པར་ཞེན་པ་འདི་གཉིས་ཀ་གཟུང་བ་གསལ་སྟོང་སོ་སོར་ཡིད་ཤེས་
ཀྱིས་ཡོད་པར་གཟུང་བའི་ཆ་གཟུང་འཛིན་གྱི་ཉམས་ལ་ཞེན་པ་ཙམ་ལས་རྫོགས་་་་་
ཆེན་མཐར་ཐུག་གི་ལམ་ཡང་དག་མ་ཡིན་ཏེ། ཐལ་འགྱུར་ལས། རིས་ཅན་གསལ་་
བ་མ་ཡིན་དང༌། །གུད་བཅད་སྟོང་བར་མ་སོང་དང་། །ཞེས་དང་། མཚན་ཉིད་སྟོང་
གསལ་རིག་པ་ལ། །རང་བཞིན་གང་དུ་མ་འདྲེས་པ། །གཟུང་དང་འཛིན་པའི་མཐའ་
ཟད་དང༌། །ཆོས་ཉིད་རང་ངོ་དག་པའོ། །ཞེས་དང་། ཨོ་རྒྱན་རིན་པོ་ཆེས། གསལ་
བ་ལ་གོལ་ན་གཟུགས་ཀྱི་ཁམས་སུ་སྐྱེ་བར་འགྱུར་རོ། །ཞེས་པ་དང་། ཀླུ་སྒྲུབ་ཀྱིས།
རྒྱལ་བ་རྣམས་ཀྱིས་སྟོང་པ་ཉིད། །ལྟ་ཀུན་ངེས་པར་འབྱིན་པར་གསུངས། །གང་
དག་སྟོང་བ་ཉིད་ལྟ་བ། །དེ་དག་བསྒྲུབ་ཏུ་མེད་པར་གསུངས། །ཞེས་སོགས་མད་་་་
རྒྱུད་མང་པོ་ན་གསལ་བར་གསུངས་པས་སོ། །སྐྱོན་ཅན་གྱི་ལམ་ངོས་ཟིན་པ་དེའི་ཚེ་
འཁྲུལ་མེད་ཀྱི་རང་ལམ་སྐྱོང་ཚུལ་ནི་ཡུལ་གསལ་བ་རིས་སུ་མ་ཆད་པ་དང་དེ་ལ་་་་་
ཡུལ་ཅན་གྱིས་གསལ་པ་ཡིན་ནོ་སྙམ་དུ་འཛིན་མཁན་དང་། ཡང་ཡུལ་སྟོང་པ་ཉིད་
དང་དེ་ལ་སྟོང་པ་ཡིན་ནོ་སྙམ་དུ་འཛིན་མཁན་གྱི་ཤེས་པ་དྲན་འཛིན་གྱི་རྒྱུད་དྲང་ངེ་
བའམ་དམ་ཧྲིག་གེ་བ་དེའི་བབས་ལ་རང་བབསསུ་བལྟས་ཚེ་གསལ་སྟོང་ཞེས་པའི་
ཡུལ་དང་། དེར་འཛིན་གྱི་བློ་རིས་ཆད་དུ་མ་གྲུབ་པར་ཡེ་སྟོང་རྩ་བ་དང་བྲལ་བ་
འཛིན་མེད་རིག་པའི་རང་གཤིས་རྗེན་ལ་བུད་དེ་ཡུལ་ལ་མཚན་མར་མ་ཟུང་།
འགྱུ་རྟོག་གི་འཕྲོ་མ་མཐུད། བྱིང་རྒོད་ཀྱི་དབང་དུ་མ་སོང་། རེ་དོགས་ཀྱི་འཁྲིས་མི་
གདགས༑ འཛིན་ཞེན་གྱི་རྟོད་ཕུར་ཕྱུང་། དྲན་མེད་ཀྱི་མུན་པ་སངས་ཏེ་ཡངས་ཁྲོལ་
ལེ་བའི་ངང་སྐྱོང་བ་འདི་ནི་མདོ་སྔགས་ཐམས་ཅད་ཀྱི་དགོངས་པའི་གནད་མཐར་
ཐུག་ཡིན་ཏེ། ཡི་གེ་མེད་པ་ལས། ཡེ་ནས་མ་བཅོས་རང་བྱུང་ཅོག་བཞག་ཉིད། །
སྣང་བས་མ་བསྒྱུར་བློ་ཡིས་མ་བཅོས་ན། །མཁའ་ལ་གནས་ན་དགོངས་པ་ཉིད་དུ་་
བསྟན༑ ༑ཅེས་དང་། ཀློང་དྲུག་པ་ལས། རྟོག་པ་མེད་པའི་སེམས་ཉིད་ལ། །མ་་་་་
བཟུང་འགག་མེད་རང་སྣང་བས། །རང་རིག་གསལ་བའི་ཡུལ་ངོ་ཤེས། །གཞིར་་་་་
བཞག་ཆེན་པོའི་དགོངས་པ་ཞེས། །ཀུན་ཏུ་བཟང་པོ་ང་ཡིས་བསྟན། །ཅེས་དང་།
མངོན་རྟོགས་རྒྱན་དང་རྒྱུད་བླ་ཀྱེ་རྡོར་སོགས་རྒྱུད་སྡེ་མང་པོར་ཚིག་མཐུན་པར་འདི་
ལ་བསལ་བྱ་ཅི་ཡང་མེད། །གཞག་པར་བྱ་བ་ཅུང་ཟད་མེད། །ཡང་དག་ཉིད་ལ་ཡང་
དག་བལྟ། །ཡང་དག་མཐོང་ན་རྣམ་པར་གྲོལ། །ཞེས་དང་། ཀླུ་སྒྲུབ་ཀྱིས་དབུ་མ་་་
སྐྱེ་མེད་རིན་པོ་ཆེར། གར་ཡང་མ་དཔྱད་ཅིར་ཡང་མ་སེམས་ཤིག །བཅས་བཅོས་མ་
བྱེད་རང་བབས་ལྷུག་པར་ཞོག །མ་བཅོས་བ་དེ་སྐྱེ་མེད་རིན་ཆེན་མཛོད། །དུས་་་་
གསུམ་རྒྱལ་བ་རྣམས་ཀྱི་གཤེགས་ཤུལ་ཡིན། །ཞེས་དང་། ཞི་བ་ལྷས། གང་ཚེ་་་
དངོས་དང་དངོས་མེད་དག །བློ་ཡི་མདུན་ན་མི་གནས་པ། །དེ་ཚེ་རྣམ་པ་གཞན་
མེད་པས། །དམིགས་པ་མེད་པར་རབ་ཏུ་ཞི། །ཞེས་དང་། དཔལ་ལྡན་ཟླ་བས།
དགག་བསྒྲུབ་གཉིས་ཀ་དགག་འབའ་ཞིག །དངོས་ལ་དགག་བསྒྲུབ་གང་ཡང་མེད།།
ཅེས་དང་། མདོ་ལས། ཡོད་དང་མེད་ཅེས་བྱ་བ་གཉིས་ཀ་མཐའ། །གཙང་དང་་་་
གཙང་འདི་ཡང་མཐའ་ཡིན་ཏེ། །དེ་ཕྱིར་གཉིས་ཀའི་མཐའ་ནི་རབ་སྤངས་ནས། །
མཁས་པ་དབུས་ལའང་གནས་པར་ཡོངས་མི་བྱེད། །ཅེས་སོགས་དཔག་ཏུ་མེད་
པར་གསུངས་པའི་ཕྱིར། འདིས་ནི་སེམས་དང་རིག་པའི་ཤན་འབྱེད་གསལ་བར་་་་
བསྟན་པ་ཡིན་ཏེ། གསལ་སྟོང་དབྱེར་མེད་ཀྱི་ངང་ལ་ཁོ་ཐག་ཆོད་བཞིན་ར
རང་བབས་
བབས་
%@g
- 310 -
-311 -



གནས་པ་རིག་པ་དང་། དེའི་ལྡོག་ཕྱོགས་སེམས་ཡིན་པས་སོ། །གཉིས་པ་ནི། གོང་
དུ་སྤྱི་དོན་གྱི་སྐབས་སུ་བཤད་མ་ཐག་པ་བཞིན། ཉིན་པར་སྣང་བ་རྒྱས་འདེབས་ལ་
བསླབས་པས་གཟུགས་སོགས་ཡུལ་ལ་མཚན་མར་འཛིན་པ་དང་། འཛིན་པ་བློ་་་་་
འཁྲུལ་བ་རྒྱ་འབྱམས་སུ་སོང་བ་མིན་པར། སྣོད་བཅུད་ཀྱི་སྣང་བ་གང་ལའང་ཆེད་
དུ་འདོར་ལེན་དུ་ཞེན་པའི་རྣམ་ཤེས་ཀྱི་རྟེན་ཕུར་ཕྱུང་སྟེ་བདེ་གསལ་མི་རྟོག་པའི་་་་་
ཉམས་སྣང་མཐའ་མེད་པ་ལ་དབང་འབྱོར་ཡང་དགའ་སྤྲོ་དང་བདེན་ཞེན་གྱི་དྲི་མ་
རང་སར་དག་པ་སྟེ། མུ་ཏིག་ཕྲེང་བ་ལས། རང་བཞིན་དག་པའི་ཆོས་རྣམས་ལ། །དྲི་
མ་མེད་པས་ཕྲ་རགས་ལོག །གཟུང་འཛིན་མེད་པས་འཁྲུལ་བ་ལོག །འགྱུ་བ་མེད་་་
པས་ལས་རླུང་ལོག །ཅེས་སོ། །སྲིད་ལ་དབང་པོ་གནད་དུ་བསྡུ་བའི་མན་ངག་ཨ་ཧཾ་
གི་འབར་འཛག་ལ་སེམས་བཟུང་བས་བདེ་སྟོང་གཉིས་སུ་མེད་པ་བཞི་ཆ་གསུམ་་
བྲལ་གྱི་རིག་པ་སྣང་སྟོང་སོ་སོའི་ཕྱོགས་སུ་མ་ལྷུང་བ་རྗེན་ཡེ་རེ་བ་བཏང་བཞག་་་
དགག་སྒྲུབ་དང་བྲལ་བ་ལྷང་ངེ་བ་མངོན་དུ་གྱུར་པ་ཡིན་ཏེ། ཁྱུང་ཆེན་ལས། སྣང་་་་
མེད་སྟོང་དང་བྲལ་བའི་ཡེ་ཤེས་དེ། །མ་བཟུང་མ་བཏང་མ་བསླད་རང་སོ་སྟེ། །
གཅིག་གིས་གསུམ་ལ་སུ་ཡིས་ཕོག་པ་ཉིད། །རྫུན་མིན་བདེན་མིན་གནས་ཐབས་་་་
ལྷང་ངེ་བའོ། །ཞེས་སོ། །ནམ་གུང་ཤེས་བྱ་བུམ་འཇུག་གི་གདམས་པ་གནད་དུ་
བསྣུན་པས་ཡུལ་སྣང་སྣ་ཚོགས་བཀྲ་ལམ་གྱིས་ཤར་ཡང་དེའི་རྗེས་སུ་མ་འབྲངས།
གཉིད་ཀྱི་ངང་ལ་འཕྱན་པ་ཡིན་ཀྱང་འཛིན་མེད་མུན་ཐོམ་མེ་བའི་ངང་དུ་གནས་པ་
མ་ཡིན །རྟག་ཏུ་རིག་པས་རང་ས་བཟུང་ཡང་སྟོང་འཛིན་མཚན་མས་བསླད་པ་མེད་
པར་གསལ་སྟོང་དབྱེར་མི་ཕྱེད་པའི་ཡེ་ཤེས་སྣང་སྟོང་མཐའ་དབུས་དང་བྲལ་བའི་
གནས་ཚུལ་རང་བཞག་འཛིན་མེད་ཀྱི་ངང་དུ་ས་ལེར་མཐོང་ནས་རིག་སྟོང་རང་
བབས་ཆེན་པོ་ལ་ཁོ་ཐག་ནང་ནས་ཆོད་དེ་ཉིན་མཚན་ཁོར་ཡུག་ཏུ་འོད་གསལ་ཆེན་
པོའི་ཀློང་དུ་འབྱམས་ཀླས་པ་སྟེ། ཀློང་དྲུག་པ་ལས། སྟོང་པ་ཡུལ་གྱི་སྤྲོས་པ་མེད།།
གསལ་བ་ཡོད་མེད་མཐའ་ལས་འདས། །མཚོན་ཚིག་དུ་མའི་སྤྲོས་དང་བྲལ། །
སྔགས་ལས་མ་བསྐྱེད་ཡེ་རྫོགས་ཉིད། །རྒྱུ་དང་རྐྱེན་རྣམས་ཡོངས་སུ་བྲལ། །་་་
སེམས་ངོ་མཛུབ་བཙུགས་ཀྱི་འགྲེལ་བ།
སྒོམ་དྲི་མ་ཀུན་དང་བྲལ། །མཐའ་མེད་དབུས་སུ་དམིགས་པ་མེད། །ཅེས་སོ། །ཐོ་་
རངས་ཡེ་ཤེས་གསལ་བར་བྱེད་པའི་དོན་ཉམས་སུ་བླངས་པས་རིག་པ་དྭངས་ས་་་
ངེ་བ་རང་ཤར་འཛིན་པ་མེད་པ་རྒྱ་མཚོར་གཟའ་སྐར་ཤར་བ་བཞིན་ཡུལ་སྣང་མ་་་་་
འགགས་པར་ཤར་བའི་རང་བྱུང་གི་ཡེ་ཤེས་མངོན་དུ་གྱུར་པ་སྟེ། ཀློང་དྲུག་པ་ལས།
འཛིན་པ་མེད་པའི་སེམས་ཉིད་ལ། །རང་ཤར་ཆེན་པོའི་སྣང་བ་ནི། །མ་འགགས་མི་
རྟོག་དགོངས་པ་ཞེས། །ཀུན་ཏུ་བཟང་པོ་ང་ཡིས་བསྟན། །ཅེས་སོ། །དེ་ལྟར་མཚན་
མོའི་ཡེ་ཤེས་ལམ་དུ་བྱེད་པ་ནི། བདེ་སྟོང་གཉིས་སུ་མེད་པ་དང་། གསལ་སྟོང་་་
གཉིས་སུ་མེད་པ་དང་། མི་རྟོག་ཟང་ཐལ་གྱི་ཡེ་ཤེས་གསུམ་ལ་རིམ་བཞིན་གནད་་་་
དུ་བསྣུན་པ་ཡིན་ལ། བདེ་བ་ལ་ཆགས་ཞེན་མེད་པ་དང་། གསལ་བ་ལ་བདེན་ཞེན་
མེད་པ་དང་། མི་རྟོག་པ་ལ་བཟང་ཞེན་མེད་པ་གལ་ཆེ། དེ་ལྟར་ཞེན་ན་བདུད་ཀྱི་
བར་ཆད་དུ་འགྱུར་བ་ཡིན་པས་གཟབ་དགོས། དེ་ལྟར་ཉིན་མཚན་དུས་བཞི་མཉམ་
སྦྱོར་ལ་གོམས་པ་འདི་ནི་ཉམས་ལེན་ཐ་དད་པ་གཞན་ཞིག་མིན་ཏེ། རིག་ངོ་རྗེན་
པར་འཆར་བའི་ཐབས་ཀྱི་བྱེ་བྲག་པ་ཙམ་ཡིན་གྱི། དེ་ལས་གཞན་དུ་ཐབས་གྲོལ་་་་
གྱི་ལམ་བཞིན་འདི་ལྟ་བུ་གཞན་ཡིན་ནོ་ཞེས་མིང་ཐ་དད་དུ་མི་འདོགས་ཏེ་དོན་
གནད་ཟབ་མོ་ལས་གཞན་དུ་གྱུར་པ་ཡིན་ཏེ། ཁྱུང་ཆེན་ལས། རང་སྣང་དོན་དེ་གང་
ལ་བཞིན་གསལ་བ། །བསྒྱུར་བ་མེད་ཅིང་མ་རྙོག་སུས་མ་ཕྲོགས། །ཡེ་ཤེས་དངོས་
དེ་གཅིག་དང་ཐ་དད་མེད། །ཅེས་སོ། །གསུམ་པ་ནི། ཡོད་པ་ལ་དཔྱད་ར་མི་བྱ་མེད་
པ་ལ་སྒོམ་དུ་མི་འཛིན་པ། བླང་དོར་རྩོལ་སྒྲུབ་ཅན་གྱི་ཉམས་ཀྱི་ཤུན་པ་དང་བྲལ་་་
བའི་རིག་པ་ཡེ་གྲོལ་གྱི་ངོ་བོར་སྣང་སྲིད་འཁོར་འདས་ཐམས་ཅད་རང་བཞག་ཀློང་
ཡངས་ཀྱི་ངང་དུ་རྩལ་རྫོགས་ཏེ་གང་བསམ་ཡེ་ཤེས་རྗེན་པའི་ངོ་བོ་གང་སྣང་སྐུ་་་
གསུམ་གྱི་རོལ་པར་ཤར་བ་ཡིན་ཏེ། ཀུན་ཏུ་བཟང་པོ་ཐུགས་ཀྱི་མེ་ལོང་ལས། །
སྣང་སྲིད་མ་བཅོས་ཆོས་སྐུའི་ངང་། །ཡེ་ཤེས་མ་བཅོས་ཐུགས་ལ་རོལ། །འབྱུང་བ་་་
མ་བཅོས་ལོངས་སྐུའི་ངང་། ཁ་དོག་མ་བཅོས་དབྱིངས་ལ་རོལ། །སེམས་ཅན་མ
བཅོས་སྤྲུལ་སྐུའི་ངང་། །ཞེས་སོགས་གསུངས་པ་བཞིན་ཡིན་ནོ། །སྣང་སྲིད་གཞི་་་
མས་
ཁྱི
- 312 -
-313-



ས
སེམས་ངོ་མཛུབ་བཙུགས་ཀྱི་འགྲེལ་བ།
གྲོལ་གྱི་ལམ་ཉམས་སུ་ལེན་ཚུལ་འདི་ལ་ནི་སྲིད་པའི་དྲྭ་བ་རྒྱུ་མ་རིག་པ་དང་ཀུན་
གཞི་འབྲས་བུ་འཁོར་བའི་སྣང་བ་ཐམས་ཅད་མ་སྤངས་རང་སར་གཅོད་པའི་མན་་་
ངག་ཅེས་བྱ་སྟེ། མུ་ཏིག་ཕྲེང་བ་ལས། ཉོན་མོངས་ལྔ་ཉིད་རང་ཡིན་པས། །ཁམས་
གསུམ་ཉིད་ནི་གཞི་ལ་བསྐྱལ། །མ་རིག་པ་ཉིད་རང་བྱུང་བས། །འཁྲུལ་བའི་རྒྱུ་ཉིད་
ཡེ་ནས་སངས། །ཀུན་གཞི་ཆོས་སྐུར་རང་ཤར་བས། །བརྒྱུད་པའི་སྐྱེ་བ་རྩད་ནས་་་་
བཅད༑ ༑ཅེས་གསུངས་པ་བཞིན་ཡིན་པས་ཉམས་སུ་བླང་བར་བྱའོ། །བཞི་པ་ནི།
དེ་ལྟར་སྣང་གྲག་རིག་པ་ཐམས་ཅད་གསང་གསུམ་གྱི་རོལ་པ་རུ་ཤར་བ་ཡིན་པར་་་་
ངོ་ཤེས་པ་བཞིན་དུ་གོམས་པས་ཡིད་དཔྱོད་མཚན་འཛིན་གྱི་བློ་དང་། བདེ་གསལ་་
མི་རྟོག་པའི་ཉམས་ཀྱི་སྤུན་པ་སྣ་ཚོགས་ཆོས་ཟད་སྟོང་ཆེན་གྱི་ཀློང་དུ་ཐིམ་པས་མ་
དག་འཁྲུལ་སྣང་ཐམས་ཅད་དང་བྲལ་བའི་གཞོན་ནུ་བུམ་སྐུའི་མཁྱེན་ཆ་ཕྱི་གསལ་
རིག་པའི་ཡེ་ཤེས་འབྲས་ཀྱི་སྣེའུ་འམ་ཤུན་པ་བྲལ་བ་ལྟ་བུ་ཆོས་སྐུ་མཐའ་བྲལ་་་་
ཡེ་ཤེས་དེ་ལ་རང་བབས་སུ་གབ་པའི་ལོངས་སྐུའི་བཀོད་པ་དང་། གཞན་སྣང་འགྲོ་
བའི་ཁམས་ལ་རང་གསལ་གྱི་སྒོ་ནས་སྣང་བ་སྤྲུལ་སྐུའི་ཡེ་ཤེས་མངོན་དུ་སྣང་བ་ནི་
ཉོན་མོངས་རྒྱས་ཐེབས་ཀྱི་འབྲས་བུ་ཡིན་པར་ངོས་ཟིན་པར་བྱའོ། །དེ་ལྟར་ཡང་་་་
ཐལ་འགྱུར་ལས། སྣང་བ་འཁྲུལ་བའི་རང་བཞིན་འདི། །ཡེ་ཤེས་ཡིན་པར་སྔར་མ་
མཐོང་༑ ༑རྟོག་བཅས་འཁྲུལ་བ་གཞི་མེད་པས། །ཀུན་གཞི་ཆོས་སྐུ་ཆེན་པོར་་་་་་་
རྟོགས༑ ༑འཁྲུལ་བའི་རང་རྟོག་རྒྱུན་ཆད་དོ། །དེ་ལྟར་འཁྲུལ་མེད་སྣང་བ་འདི། །ཡེ་
ནས་གྲོལ་བའི་གནད་ལས་ཤར། །འགྲོ་བའི་ཕུང་པོ་སངས་རྒྱས་སྐུ། །ཞེས་སོ། །
སྐབས་འདིར་དོགས་པ་འདི་ཡོད་དེ་ལྟ་སྒོམ་སྤྱོད་འབྲས་བཞི་པོའི་ཉམས་ལེན་
རྣམས་ཡང་ཡང་ཟློས་པར་འགྱུར་རོ་སྙམ་ན། སྤྱིར་ཀུན་མཁྱེན་གྱི་གསུངས་རྣམས་་་་
དང་བསྟུན་ན་རེ་རེ་བཞིན་ལམ་ཆ་ཚང་དུ་འདོད་ཀྱང་རུང་མོད། སྐབས་འདིར་ན་་་་་
བཞི་ཆར་གང་ཟག་གཅིག་གི་ཉམས་ལེན་དུ་བཤད་པའི་དབང་དུ་བྱས་ན་ལྟ་སྒོམ་
སྤྱོད་འབྲས་རང་རང་གི་ཆ་གཙོ་བོར་སྟོན་པ་ཡིན་པས་མི་སྐྱོན་ལ། ཁྱད་པར་དུ་་་་
བདེ་བའི་ཕྱིར་མདོ་ལམ་དང་སྦྱར་ནས་བརྡ་སྤྲད་ན། ལྟ་བ་ནི་མཐོང་ལམ་དང་འདྲ་་་
gg
བ་ཡིན། དེའི་འབྲས་བུའང་མཐོང་ལམ་མཉམ་བཞག་གི་ཡེ་ཤེསམངོན་དུ་གྱུར་ཚེ་་་
གསེར་གླིང་ནས་ས་རྡོ་མི་རྙེད་པ་བཞིན་འཁྲུལ་སྣང་མི་འབྱུང་བ་ཡིན། སྒོམ་པ་ནི་
སྒོམ་ལམ་དང་འདྲ་བ་ཡིན་ལ་དེའི་འབྲས་བུའང་དག་ས་གསུམ་དུ་དག་པ་བཞི་ལ་་་་
དབང་འབྱོར་བའི་སྐབས་བཞིན་འབྲས་བུ་སྐུ་གསུམ་དང་ཆ་འདྲ་ཞིག་ཐོབ་པ་ཡིན།
སྤྱོད་པ་ནི་ས་བཅུའི་རྗེས་ཐོབ་དང་འགྲིགས་ལ། དེའི་འབྲས་བུ་ནི་མཉམ་རྗེས་་་
དབྱེར་མེད་དུ་གྱུར་པའི་སྐབས་ལྟ་བུ་ལ་གོ་དགོས། འབྲས་བུ་ནི་སངས་རྒྱས་ཀྱི་ས་་་
དང་འདྲ་ལ། དེའི་སྒོམ་སྤྱོད་སོགས་ནི་ས་བཅུ་པ་ལ་འགྲིགས་སོ། །ས་བཅུ་པ་སངས་
རྒྱས་ཀྱི་ས་ཇི་ལྟར་ཡིན་སྙམ་ན། མངོན་རྟོགས་རྒྱན་ལས། ས་དགུ་འདས་ནས་ཡེ་་་་
ཤེས་ནི། །གང་གི་སངས་རྒྱས་སར་གནས་པ། །ཞེས་གསུངས་བ་ལྟར་དཔེར་ན་དགྲ་
བཅོམ་ཞུགས་པ་ཞེས་བརྗོད་པ་བཞིན་སངས་རྒྱས་དངོས་མིན་ཡང་དངོས་རྒྱུ་ཐུན་
མིན་ཡིན་པས་འབྲས་བུ་རུ་བཞག་པ་ཡིན་ནོ། །གསུམ་པ་སྤྱོད་པ་རང་བཞག་གྲོགས་
སུ་བཤད་པ་ལ་གཉིས། སྤྱི་དོན་དང་གཞུང་དོན་ནོ། །དང་པོ་ལ་གཉིས། སྤྱོད་པའི་ས་
རྣམ་གྲངས་སྤྱིར་བཤད་པ་དང༌། སྐབས་སུ་བབ་པའི་སྤྱོད་པ་ངོས་གཟུང་བའོ། །དང་
པོ་ལ་གསུམ་སྟེ། མ་ཆགས་འཛིན་པའི་སྤྱོད་པ། དགག་བསྒྲུབ་མེད་པའི་སྤྱོད་པ།
ཆགས་ལ་ཞེན་མེད་ཀྱི་སྤྱོད་པའོ། །དང་པོ་ནི། རང་ཤར་ལས། མ་ཆགས་འཛིན་
པའི་སྤྱོད་པ་ནི། །མཚན་ཉིད་ཐེག་པའི་སྤྱོད་པ་སྟེ། །ཞེས་གསུངས་པ་ལྟར་རྒྱུ་མཚན་
ཉིད་ཀྱི་ཐེག་པ་རང་ལམ་གྱི་སྤྱོད་པ་མཆོག་ནི་དང་པོ་བྱང་ཆུབ་མཆོག་ཏུ་སེམས་་་་་་
བསྐྱེད༑ བར་དུ་བསྐལ་བ་དུ་མར་ཚོགས་གཉིས་རྒྱ་མཚོ་ལྟ་བུ་ལ་འབད་ནས་མཐར་
རིང་མོ་ཞིག་ན་འབྲས་བུ་ཐོབ་པར་འདོད་པ་ཐབས་མེད་བུལ་བའི་ལམ་ཡིན་ནོ། །
གཉིས་པ་ནི། དེ་ཉིད་ལས། དགག་བསྒྲུབ་མེད་པའི་སྤྱོད་པ་ནི། །གསང་སྔགས་ཕྱི་
ནང་སྤྱོད་པ་སྟེ། །ཞེས་གསུངས་པ་བཞིན་གསང་སྔགས་ཕྱི་རྒྱུད་སྡེ་གསུམ་དུ་གཙང་
སྦྲ་དང་དཀའ་ཐུབ་ལ་འབད་པ་དང་། ནང་རྒྱུད་རྣམས་སུ་བསྐྱེད་རྫོགས་ལ་གོམས་་་་
པའི་སྤྱོད་པ་ཐབས་དང་བཅས་པ་ཡིན་ཡང་རྩོལ་སྒྲུབ་ལ་གནས་པས་ཤིན་ཏུ་མྱུར་་་་
བའི་ལམ་མིན་ནོ། །གསུམ་པ་ནི་དེ་ཉིད་ལས། ཆགས་ལ་མ་ཞེན་སྤྱོད་པ་ནི། །
ཚུpeg
- 314-
- 315-



ཨ
སེམས་ངོ་མཛུབ་བཙུགས་ཀྱི་འགྲེལ་བ།
རྫོགས་ཆེན་ཨ་ཏིའི་སྤྱོད་པ་སྟེ། །ཞེས་གསུངས་པ་ལྟར་བླང་དོར་རྩོལ་སྒྲུབ་བྲལ་བ་་
ནམ་མཁའ་ལྟར་ཕྱོགས་རིས་ལས་འདས་པ་རང་གནས་དོན་གྱི་ཡེ་ཤེས་བདེ་བླག་ཏུ་
མངོན་དུ་བྱེད་པ་ཡིན་ལ། འདི་ལ་སྤྱོད་པའི་རྒྱལ་པོ་ཉི་ཤུ་རྩ་གཅིག་དང་།རྡོ་རྗེའི་གླུ་
གར་གྱི་སྤྱོད་པ་གཉིས་ལས། དང་པོ་ནི། ཉི་ཟླ་ཁ་སྦྱོར་ལས། བུང་བ་ལྟ་བུའི་སྤྱོད་
པ་ཡིས། །ཆོས་ཀུན་གྱི་ནི་རོ་མྱང་བྱ། །རི་དྭགས་ལྟ་བུའི་སྤྱོད་པ་ཡིས། །འཁྲུལ་བའི་
རྐྱེན་གྱུར་ཡུལ་རྣམས་སྤངས། །ལྐུགས་པ་ལྟ་བུའི་སྤྱོད་པ་ཡིས། །འཁྲུལ་བའི་ངག་ནི་
རྣམས་པར་སྤངས། །ཐི་བྱ་ལྟ་བུའི་སྤྱོད་པ་ཡིས། །གསང་བ་སྔགས་ཀྱི་ཐེ་ཚོམ་
བཅད་༑ །སྨྱོན་པ་ལྟ་བུའི་སྤྱོད་པ་ཡིས། །གཅིག་ཏུ་གནས་པའི་ཡུལ་རྣམས་སྤངས།།
སེང་གེ་ལྟ་བུའི་སྤྱོད་པ་ཡིས། །འཇིགས་པའི་སེམས་སྤངས་དུར་ཁྲོད་རྒྱུ། །ཁྱི་ཕག་་་
ལྟ་བུའི་སྤྱོད་པ་ཡིས། །གཙང་དང་རྨེ་བའི་རྣམ་རྟོག་སྤངས། །ལྡོམ་བུ་ལྟ་བུའི་སྤྱོད་་་་
པ་ཡིས། །དྲན་བསམ་ཐོག་བབས་ཉིད་དུ་སྤྱད། །བུ་ཆུང་ལྟ་བུའི་སྤྱོད་པ་ཡིས། །
འཁྲུལ་བའི་ཞེན་པ་རྒྱུན་རིང་སྤངས། །རྔ་མོང་ལྟ་བུའི་སྤྱོད་པ་ཡིས། །འཇིག་རྟེན་་་་
མཐུན་པའི་ཚིག་གིས་དྲང་། །གླང་ཆེན་ལྟ་བུའི་སྤྱོད་པ་ཡིས། །འཁོར་བའི་གཡུལ་་་་
རྣམས་གཏིང་ནས་བཟློག །རི་དྭགས་ལྟ་བུའི་སྤྱོད་པ་ཡིས། །ཁུ་དང་དགྲ་ཡི་འདུ་་་་
ཤེས་སྤངས། །རྒྱུ་མོ་ལྟ་བུའི་སྤྱོད་པ་ཡིས། །འདོད་པ་ཆོག་ཤེས་དུས་ཚོད་བཅད། །
དྲེའུ་མོ་ལྟ་བུའི་སྤྱོད་པ་ཡིས། །འཁོར་བའི་ས་བོན་སྤེལ་མི་བྱ། །བྲམ་ཟེ་ལྟ་བུའི་སྤྱོད་
པ་ཡིས། །གཞན་གྱི་ལོངས་སྤྱོད་ཟས་རྣམས་སྤངས། །དཔའ་བོ་ལྟ་བུའི་སྤྱོད་པ་་་
ཡིས༑ ༑འཁོར་འདས་རྣམས་ཀྱི་རུ་ཤན་དབྱེ། །ཆུ་མིག་ལྟ་བུའི་སྤྱོད་པ་ཡིས། །དྲན་་
པའི་རྟེན་ཉིད་རང་སར་བཞག །ནམ་མཁའ་ལྟ་བུའི་སྤྱོད་པ་ཡིས། །དངོས་པོ་རྣམས
ལ་ཟང་ཐལ་སྤྱད། །བར་སྣང་རླུང་འདྲའི་སྤྱོད་པ་ཡིས། །གཟུང་དང་འཛིན་པའི་རྟོག་
པ་སྤངས། །བྱ་ཁྱུང་ལྟ་བུའི་སྤྱོད་པ་ཡིས། །གཡང་ས་རྣམས་ནི་རླབས་ཀྱིས་བཅད།།
རི་བོ་ལྟ་བུའི་སྤྱོད་པ་ཡིས། །འགྱུར་མེད་རང་དག་སྟེང་དུ་སྤུད། །ཐེག་ཆེན་ལྟ་བུའི་
སྤྱོད་པ་ཡིས། །སྣང་བ་ཕྱིར་མི་ཟློག་པར་སྤྱད། །ཅེས་རི་དྭགས་ལྟ་བུའི་སྤྱོད་པ་
གཉིས་གཅིག་ཏུ་བསྡོམས་པས་ཉེར་གཅིག་ཏུ་གསུངས་སོ། །གཉིས་པ་ལ་གཉིས།
g
གླུ་གར་གྱི་དུས་དང་། གླུ་གར་དངོས་སོ། །དང་པོ་ནི། ཚོགས་དང་། དབང་བསྐུར་་་་
དང་༑ དཀྱིལ་འཁོར་སྒྲུབ་པའི་དུས་དང་། །འཁོར་འདས་རུ་ཤན་དབྱེ་བ། ཏིང་འཛིན་
གོང་དུ་སྤེལ་བའི་སྐབས་ཏེ་དུས་ལྔ་ལ་བླང་བར་བྱའོ། །གཉིས་པ་ནི། སྔ་མ་གསུམ་་
གྱི་དུས་སྐབས་སུ། ལུས་ཞི་དང་ཁྲོ་བོའི་རྒྱན་གྱིས་སྤྲས་ལ། སེམས་བསྐྱེད་རིམ་དང་
ལྡན་པས་ངག་ཏུ་སྔགས་དང་སྙིང་པོ་བརྗོད་པའི་གླུ་ལེན། རུ་ཤན་གྱི་དུས་སུ་ལུས་་་
གཅེར་བུར་གནས་པས་ཕྱག་རྒྱ་སྣ་ཚོགས་དང་འགྲོ་དྲུག་གི་སྤྱོད་པ། ངག་དང་
སེམས་ཀྱང་དེ་བཞིན་བྱུང་རྒྱལ་དུ་སྤྱོད་པའོ། །ཉམས་གོང་དུ་སྤེལ་དུས་ལུས་རྣལ་་་་་
འབྱོར་བའི་ཆས་སུ་ཞུགས་ལ་ལག་པས་ཌ་མ་རུ་སོགས་དཀྲོལ་བ་དང་། རྐང་གླིང་
འབུད་པ། རྐང་པ་གཡས་བརྐྱང་གཡོན་བསྐུམ་སོགས་གར་སྟབས་སྣ་ཚོགས་བསྒྱུར་
བ༑ དེས་རིག་པ་ངོ་སྤྲད་པའི་ཐོག་ཏུ་གནས་པ་དང་། ངག་འགྱུར་ཁུག་འདེགས
འཇོག་སྣ་ཚོགས་པའི་གླུ་དབྱངས་ལེན་པ་ཡིན་ལ། དེ་ལྟར་གླུ་གར་བླངས་པའི་་་་
དགོས་པ་ནི། བར་ཆད་སེལ་ཞིང་དངོས་གྲུབ་ཐོབ། རྒྱལ་བ་མཉེས་ཤིང་མཁའ་འགྲོ་
འདུ༑ བྱིང་བ་སངས་ཤིང་ཏིང་འཛིན་གྱི་བོགས་འདོན། འཁོར་བའི་བག་ཆགས་་་་་
སྦྱངས་ནས་རྡོ་རྗེ་འཛིན་པའི་ས་ལ་སྦྱོར་བ་སོགས་ཕན་ཡོན་དཔག་ཏུ་མེད་པ་ཡོད་་་་
ཚུལ་ཉི་ཟླ་ཁ་སྦྱོར་སོགས་ལས་ཤེས་པར་བྱའོ། །གཉིས་པ་ལ་བཞི། མན་ངག་སྣང་
བ་ཅེར་བཞག་གི་ཐབས། སྣང་བ་དབང་བསྒྱུར་གྱི་སྤྱོད་པ། སྣང་སྲིད་གཞིར་
བཞེངས་ཀྱི་དགོངས་པ། ཉོན་མོངས་གནས་གྱུར་གྱི་འབྲས་བུའོ། །དང་པོ་ནི། གང་
སྣང་སྣང་ཐོག་ཏུ་སེམས་ཉིད་ཅེར་བཞག་ཏུ་བལྟས་པས་སྣང་ཐོག་དེ་ཉིད་དུ་ལྷན་
གྱིས་ཞི་བ་རྡོ་ཚན་ལ་ཁ་བ་བབས་པ་ལྟར་འགྱུར་བ་ཡིན་ལ། དེ་ཡང་སྐྱེ་བར་སྣང་
བ་འགག་པར་སྣང་བ། གནས་པར་སྣང་བ་སོགས་ཆོས་ཅན་དུམ་བུ་ལ་བསླབས་་་་་
པས་འཛིན་ཞེན་རང་གྲོལ་ནས་སྣང་ཡང་བདེན་པར་མེད་པ་སྒྱུ་མ། རྨི་ལམ།
གཟུགས་བརྙན། ཆུ་ཟླ། མིག་ཡོར། སྒྲ་བརྙན། སྨིག་རྒྱུ། སྤྲུལ་བ་སྟེ་སྒྱུ་མའི་དཔེ་ལ་
བརྒྱད་བཞིན་དུ་གྲོལ་བ་དང་། ཆོས་སྤྱིའི་ཆོས་ཉིད་ལ་ཅེར་བཞག་ཏུ་བལྟས་པས་ཡེ་
གྲོལ་ནམ་མཁའ་ལྟ་བུ་མངོན་དུ་གྱུར་ནས་རེ་དོགས་འཛིན་ཞེན་ཐམས་ཅད་ངང་
ཚ? ©@g
-317 -
- 316 -
....



གིས་གྲོལ་བ་སྟེ། ཀློང་དྲུག་པ་ལས། ཡ་ང་མེད་པའི་སེམས་ཉིད་ལ། །རེ་དོགས་་་་་
བྲལ་བའི་སྣང་བ་ནི། །ཡེ་བཞག་གདེང་ལྡན་དགོངས་པ་ཞེས། །ཀུན་ཏུ་བཟང་པོ་ང་
ཡིས་བསྟན། །ཅེས་གསུངས་པ་བཞིན་ནོ། །གཉིས་པ་ནི། སྤྱོད་པའི་རྒྱལ་པོ་ཉེར་
གཅིག་གི་སྔ་མ་བདུན་ལ་གཙོ་བོར་བསླབ་པ་སྟེ། ཐོས་བསམ་སྒོམ་པའི་ཤེས་རབ་
ཀྱིས་ཕྱི་ནང་གསང་གསུམ་གྱི་སྒྲོ་འདོགས་བཅད་ནས། བྱི་བྱས་ཚང་བཅའ་དུས་མིའི་
སྒྲོ་འདོགས་བཅད་ཟིན་ནས་ནང་དུ་འཇུག་དུས་འཛལ་འཛོལ་མེད་པར་འོང་བ་ལྟར་
ཐེ་ཚོམ་མེད་པར་མན་ངག་ཉམས་སུ་ལེན་པའོ། །དེའི་གྲོགས་སུ་རི་དྭགས་ལྟ་བུའི་
སྤྱོད་པ་དབེན་པའི་གནས་སུ་གཅིག་པུར་སྙིང་པོའི་དོན་ལ་གཞོལ་བ། དེའི་གྲོགས་་་
སུ་སྐྱུགས་པ་ལྟ་བུའི་སྤྱོད་པ་ངག་སྨྲ་བ་བཅད་དེ་སུ་ལ་ཡང་མི་སྨྲ་བའོ། །དེ་ལྟར་བྱས་
དུས་སྨྱོན་པ་ལྟ་བུའི་སྤྱོད་པ་ཤུགས་ལ་འདུ་བ་ནི། ལུས་ངག་སེམས་ཀྱི་སྤྱོད་པ་
གཟའ་གཏད་མེད་པར་གང་དགར་དང་དུ་ལེན་པ་འབྱུང་། དེ་དུས་ཁྱི་ཕག་ལྟ་བུའི་་
སྤྱོད་པ་གཙང་རྨེ་མེད་པ་ཟས་གོས་གང་ལའང་འདེམ་ག་མེད་པར་ལོངས་སྤྱོད། དེ་
དྲུག་མཐར་ཕྱིན་དུས་སེང་གེ་ལྟ་བུའི་སྤྱོད་པ་གང་ལའང་འཇིགས་པ་མེད་པ། གནོད་
པ་དང་སྡུག་བསྔལ་ཐམས་ཅད་དང་བྲལ་ག དབང་བསྒྱུར་ནམ་མཁའ་དང་མཉམ་་་
པའི་མཐུ་ཐོབ་པའོ། །དེ་ལྟར་སྤྱོད་པ་འདིའི་ངོ་བོ་ནི་རྗེས་ཐོབ་ཀྱི་སྐབས་ཀྱི་ཉམས་་་
ཅི་བྱུང་མཉམ་བཞག་གི་སྒོམ་པ་དང་བསྲེས་ནས་ཉམས་སུ་ལེན་པ་ཡིན་ལ་གཞན་་་་
གྱི་མ་དད་པ་བསྒྱུར་ནུས། བསད་པ་གསོ་བ་སོགས་རྫུ་འཕྲུལ་གྱི་སྟོབས་ལ་དབང་
།
འབྱུང་བཞིའི་ཆོ་འཕྲུལ་ལ་དབང་བ་སོགས་ཐོབ་པས་ན་སྣང་བ་དབང་བསྒྱུར་གྱི་
སྤྱོད་པ་ཞེས་བྱའོ། །གསུམ་པ་ནི། དེའི་དུས་ན་སྣང་སྲིད་འཁོར་འདས་མདོ་སྔགས་་་
ཐམས་ཅད་ལ་བསླབས་པ་མེད་ཀྱང་བློ་ཐོག་ཏུ་ཝལ་གྱིས་ཤར་ནས་ཐམས་ཅད་ལ་
མཁྱེན་པ་ཕྱོགས་མེད་དུ་རྒྱས་ནས་ཐོགས་རྡུགས་མེད་པར་གྱུར་པ་སྟེ། ཀློང་དྲུག་པ་་
ལས༑ བསྟན་དུ་ཡོད་པའི་སེམས་ཉིད་ལ། །སྒྲ་ཚིག་མིང་རྣམས་རང་ཤར་བས། །ཐ་
སྙད་བློ་རྣམས་ཡང་དག་པར། །བླ་མའི་མན་ངག་གསང་བ་རྫོགས། །ཞེས་སོ། །བཞི་
པ་ནི། དེ་ལྟར་གོམས་པའི་སྟོབས་ཀྱིས་ཉོན་མོངས་རང་རྒྱུད་པའི་འཛིན་པ་ཡེ་ཤེས་་
སེམས་ངོ་མཛུབ་བཙུགས་ཀྱི་འགྲེལ་བ།
སུ་གནས་གྱུར། ཕུང་ཁམས་སྐྱེ་མཆེད་ཐམས་ཅད་སྐུ་དང་ཞིང་ཁམས་སུ་གནས་གྱུར་
པ་སྟེ། མུ་ཏིག་ཕྲེང་བ་ལས། ཕུང་པོ་ཁམས་དང་སྐྱེ་མཆེད་ནི། །རིགས་དང་རིགས་་་
ཀྱི་བདག་པོར་གྲོལ། །ཞེས་སོ། །གང་ཟག་ནི་སྣམ་བུ་ཚོས་ཀྱིས་བསྒྱུར་བ་བཞིན་་་་
ཆོས་བརྒྱད་ཀྱི་ཞེན་པ་དབྱིངས་སུ་ཞི་བ་ཡིན་ནོ། །གཉིས་པ་གཞུང་དོན་ལ། མན་
ངག་སྣང་བ་ཅོག་བཞག་གི་ཐབས་བཤད་པ། སྣང་བ་དབང་བསྒྱུར་གྱི་སྤྱོད་པ་ངོས་
གཟུང་བ། སྣང་སྲིད་གཞིར་བཞེངས་ཀྱི་དགོངས་པ་གཏན་ལ་དབབ་པ། ཉོན་
མོངས་ཡེ་ཤེས་སུ་གྲོལ་བའི་གནས་སྐབས་བཤད་པ་དང་བཞལས། དང་པོ་ནི།
གོང་དུ་ཇི་སྐད་བཤད་པ་ལྟར་བསལ་བཞག་བྲི་གང་དང་བྲལ་བའི་རིག་པའི་བབས་
ངོ་ཤེས་པ་ཙམ་གྱིས་མི་ཆོག་ཏེ་ལས་ཉོན་འཁྲུལ་བའི་སྣང་བ་དབྱིངས་སུ་ཞི་བའི་་་་་
ཐབས་འབད་པ་བརྒྱ་ཕྲག་གིས་བརྩོན་དགོས་པར་གསུངས་པའི་ཕྱིར་ཏེ། མདོ་ལས།
ཆུ་ནི་མཐོང་དང་ཐོས་པ་ཡིས། །མ་བཏུངས་སྐོམ་པ་མི་སེལ་བཞིན། །མ་བསྒོམས་་
ཆོས་ཀྱང་དེ་དང་འདྲ། །ཞེས་དང་། ཐལ་འགྱུར་ལས། མ་བསྒོམས་པ་ཡི་སྐྱོན་ཉིད་་་
ནི༑ ༑འཁོར་བའི་མཚན་ཉིད་མངོན་སྣང་བས། །བདག་དང་གཞན་ཏེ་ཡུལ་ཤེས་
དང་༑ ༑ཚིག་དང་བཅས་ཏེ་ལྟ་བ་དང་། །དམིགས་དང་བཅས་པའི་ཡུལ་དག་དང་།
ཉོན་མོངས་བདག་ཏུ་འཆིང་བར་འགྱུར། །ཞེས་གསུངས་པ་བཞིན་ཡིན་པས་ལྟ་བས་
ཇི་ལྟར་ཐག་བཅད་པ་དེ་གའི་ངང་དུ་གོམས་པས་རྩོལ་མེད་རང་ལམ་གྱིས་གནད་དུ་
བསྣུན་པའི་ཁྱད་ཙམ་མ་གཏོགས་སྤང་བྱ་ཆེ་རིམ་གཉེན་པོ་ཆུང་རིམ་གྱི་སྤོང་བ་ལ་་་
དོན་གནད་འདྲ་སྟེ། སྡོམ་གསུམ་རྣམ་ངེས་ལས། སྤོང་བསྒྱུར་ལམ་དུ་བྱེད་པ་སོ་སོ་་
ཡང་༑ ༑ཉོན་མོངས་རང་མཚན་སྤོང་བ་མཁས་རྣམས་མཐུན། །ཞེས་གསུངས་པ་་་་
བཞིན༑ གཞི་རང་གནས་ཀྱི་ཡེ་ཤེས་ཉི་མ་ལྟ་བུའི་ཆ་སྤང་བྱ་གློ་བུར་བ་སྤྲིན་ལྟ་བུའི་
སྒྲིབ་གཡོགས་དང་བྲལ་བ་དག་པ་གཉིས་ལྡན་གྱི་རང་བཞིན་བརྟན་པར་མངོན་དུ་
གྱུར་དགོས་པས་ན། སྣང་ན་སྣང་ཐོག་འགྱུ་ན་འགྱུ་ཐོག་དེར་ཤེས་པ་རང་བབས་སུ་
ཅོག་གེར་བཞག་པས་དྲན་རྒྱུན་མ་ཡེངས་པར་བསྐྱངས་པར་བྱས་ཚེ་རྡོ་ཚན་ལ་ཁ་བ་
ཕོག་པ་བཞིན་ཡུལ་སྣང་སྒྱུ་མའི་དཔེ་བརྒྱད་ཀྱི་རོལ་པར་གྲོལ། འཛིན་ཞེན་ནམ་
%gs
319-
- 318 -



ས
མཁའི་རང་བཞིན་དུ་དག་པ་སྟེ། ཀློང་དྲུག་པ་ལས་། སྣང་ཆ་མེད་པའི་སེམས་ཉིད་
ལ༑ ༑ཉག་གཅིག་ཆ་ཕྲའི་སྣང་བ་ནི། །སྤྲོས་བྲལ་ཆེན་པོའི་དགོངས་པ་ཞེས། །ཀུན་
ཏུ་བཟང་པོ་ང་ཡིས་བསྟན། །ཅེས་གསུངས་པ་བཞིན་འཛིན་མེད་རང་བཞག་གི་ངང་
ནིས་སྤྱོད་པ་དང་སྣང་བ་སྣ་ཚོགས་ལ་རྩལ་སྦྱང་བ་གལ་ཆེའོ། །གཉིས་པ་ནི། གོང་ལ་
དུ་བཤད་པ་དེ་ལྟར་ཐོས་བསམ་གྱིས་མཐའ་རྒྱ་བཅད། མན་ངག་ལ་ཐེ་ཚོམ་བསལ།
མི་མེད་ཀྱི་དབེན་པ་བསྟེན། སྨྲ་བརྗོད་ཀྱི་ཞེན་པ་བོར། གཏད་མེད་ཀྱི་སྤྱོད་པ་་
བསྐྱང་༑ སྣང་སེམས་ལ་རང་དབང་འབྱོར་པའི་སྤྱོད་པའི་རྒྱལ་པོ་བདུན་གྱི་ངང་སྐྱོང་
དུས་རེས་ཅི་ཡིན་མེད་པའི་མི་རྟོག་རླུན་པོ་གཉིད་འཐུག་གི་སྐབས་ལྟ་བུ་བྱུང་ན་རང་
སེམས་ཨ་ཡིག་དཀར་པོའི་རྣམ་པར་ཚངས་བུག་ནས་ཐོན་ཏེ་ནམ་མཁར་ལིང་་་་
འདུག་པ་ལ་སེམས་གཏད། ལྟ་སྟངས་ནམ་མཁར་གཏད་ལ། ཨ་བརྗོད་ལ་མཐར་་་་
ཨ་ཡིག་ཀྱང་ཇེ་མཐོ་ཇེ་མཐོར་སོང་ནས་མི་སྣང་བར་གྱུར་པ་ལ་སེམས་གཏད་པས་་་་
རྨོངས་པའི་མུན་ཆ་སངས་ཏེ་རིག་ངོ་རྗེན་པར་འཆར་རོ། །རེས་ལྷག་མཐོང་གི་རང་་་་
ངོ་ཤེས་པའི་དྭངས་ཆ་ཐོན་པས་ཤེས་པ་གང་དུའང་མི་རྟོག་ལ་འཛིན་ཞེན་རང་སར་
གྲོལ་ནས་ཟང་ཐལ་དོན་གྱི་ཡེ་ཤེས་མངོན་དུ་གྱུར་པ་དང་། སེམས་ནམ་མཁར་ཐིམ་
སོང་སྣང་དང་ལུས་གཞི་མེད་དུ་ཡལ་སོང་སྣང་། ལོ་མང་པོར་ཏིང་འཛིན་དེའི་ངང་
ལ་གནས་ཐུབ་སྣང་། རྣམ་རྟོག་ཤར་ལོང་མེད་པར་དེར་ཐིམ་འགྲོ་སྣང་སོགས་འབྱུང་
བ་ལ་མཆོག་འཛིན་སྤངས་ནས་ཉམས་སུ་མ་བླང་ན་དང་པོ་ལམ་ཡང་དག་ཡིན་ཡང་
མཐར་སྐྱོན་གྱིས་བསྒྱུར་ནས་གཟུགས་མེད་དུ་གོལ་བར་འགྱུར་རོ། །རེས་བདེ་
ཉམས་ཞེན་པ་ཅན་ཤར་དུས་གློ་བུར་དུ་ཕཊ་སྒྲ་དྲག་པོ་ཐོག་ལྷུང་བ་ལྟ་བུ་བརྗོད་
པས་བདེ་སྟོང་གཉིས་སུ་མེད་པའི་ཟང་ཐལ་རིག་པ་ལྷག་གེར་གསལ་བར་འགྱུར་
བའི་ངང་བསྐྱང་། རེས་བདེ་ཉམས་ཞེན་མེད་དང་། ཏིང་འཛིན་དང་འབྲལ་མི་ཕོད་་་་
པ་ལྟ་བུའི་ཉམས་དང་། སྣང་སེམས་ཐམས་ཅད་དགའ་བདེ་བསྐྱེད་པའི་རྐྱེན་དུ་སྣང་
བ་དང༌། ཚོར་བདེ་ལུས་སེམས་ཀྱིས་མི་བཟོད་པ་ལྟ་བུ་སོགས་ཅི་ཤར་ཡང་དངོས་་་་
གཞིའི་ལྟ་བས་ས་ཟིན་པར་བྱ། དགའ་ཞེན་གྱི་དབང་དུ་སོང་ན་འདོད་ཁམས་སུ་་་་
སེམས་ངོ་མཛུབ་བཙུགས་ཀྱི་འགྲེལ་བ།
གོལ་བར་འགྱུར་རོ། །རེས་སྣ་ཚོགས་གསལ་ཉམས་འཛིན་པ་ཅན་བྱུང་ན་རུ་ཤན་་་་་
ཉམས་སུ་བླངས་པས་སེལ་བར་འགྱུར་རོ། །རེས་དྭངས་གསལ་རྙོག་མེད་འཛིན་པ་་
བྲལ་བ། ཕ་རོལ་གྱི་སེམས་ཤེས་པ། རང་ལུས་དང་གནས་ཁང་རི་བྲག་སོགས་སྒྲིབ་
མེད་དུ་མཐོང་བ། ལྷའི་ཞལ་མཇལ་བ། རང་གཞན་གྱི་སྔོན་གནས་དང་ཕྱི་མའི་སྐྱེ་་་
གནས་མཐོང་བ་རྣམས་ཡི་གེར་ཤར་ཏེ་མདོ་སྔགས་རིག་གཞུང་ཐམས་ཅད་ཐོགས་་་་
མེད་དུ་རྩོམ་ནུས་པ། དུས་གསུམ་གྱི་བླང་དོར་སྟོན་པའི་ལུང་བསྟན་ས་ལེར་སྣང་
བ་སོགས་ཅི་ཤར་ཡང་དགའ་ཞེན་སྤངས་ནས་རིག་པའི་བཙན་ས་འཛིན་དགོས། ཨ་
འཐས་བདེན་ཞེན་གྱི་དབང་དུ་སོང་ན་གཟུགས་ཁམས་སུ་གོལ་བར་འགྱུར་རོ། །
རེས་རྩུབ་ཉམས་མི་སྡུག་པ་རང་རྒྱུད་སྔར་དང་མི་འདྲ་བར་རྐྱེན་ཆུང་ངུ་ཙམ་གྱིས་ཞེ་
སྡང་སློང་བ། མཐུན་པའི་ཟས་གོས་སོགས་ཇི་ལྟར་འབྱོར་ཡང་ཡིད་མི་དགའ་བ།
སྡོད་ས་གཅིག་ཏུ་སྡོད་མི་ཚུགས་པར་འགྲོ་དགོས་འབྱུང་བ། ཕ་རོལ་རྣམས་ཀྱིས་་་
རང་ལ་སྐྱོན་བརྗོད་པ་དང་། སུའང་རང་ལ་མི་དགའ་བར་སྣང་བ། ཉམས་ལེན་གང་
བྱས་རྣམ་རྟོག་གི་སྣོན་མར་གྱུར་བར་སྣང་ནས། ཆོས་ལའང་ཞེ་སྡང་སྐྱེ་བ་སོགས་
ཤར་ཚེ་མཉམ་བཞག་ཏུ་རིག་ངོ་བསྐྱང་། རྗེས་ཐོབ་ཏུ་སྣང་བ་གང་ཤར་ཉམས་སྣང་་་
དུ་ཤེས་པར་བྱས་ལ་སྣང་སྲིད་བླ་མའི་རྣམ་རོལ་དུ་བསྒོམས་ནས་དག་སྣང་སྦྱང་
དགོས༑ དེ་ལ་གོལ་ན་གདུག་རྩུབ་ཅན་གྱི་འདྲེ་སྲིན་སོགས་སུ་སྐྱེ་བར་འགྱུར་རོ། །
རེས་འཇམ་ཉམས་ཡིད་འོང་སེམས་སྔར་དང་མི་འདྲ་བར་ཡིད་མི་བདེ་བ་དང་ཞེ་
སྡང་མི་སྐྱེ་བ། གང་དུ་བསྡད་ཀྱང་སྐྱིད་པར་སྣང་བ། སུ་དང་འགྲོགས་ཀྱང་མི་མཐུན་
པ་མེད་པ། ཐམས་ཅད་རང་ལ་དགའ་བ་དང་བསྟོད་བསྔགས་ལ་བརྩོན་པའི་སྣང་་་་
བ༑ ཅུང་ཟད་བསྒོམས་ཀྱང་བཟང་སྐྱེད་ཡོད་སྣང་། ནད་གདོན་སོགས་མིང་མེད་དུ་
གྱུར་སྣང་སོགས་ལ་ཞེན་པ་མེད་པར་ངང་བསྐྱང་དགོས། དེ་ལ་གོལ་ན་འདོད་ལྷའི་་
གནས་སུ་སྐྱེ་བར་འགྱུར་རོ། །རེས་རྣམ་རྟོག་ཆེས་འཚུབས་ཆེ་བའི་ཕྱིར་འབྲངས་་་་་
ནས་སྒོམ་སྟོར་བ་བྱུང་ཚེ་ལུང་སྟོང་དུ་སོང་ལ་ཁོ་ནས་གཏམ་དྲན་ཚད་བརྗོད། ཡིད་་་
ཀྱིས་རྣམ་རྟོག་མང་པོ་ཤར་དུ་བཅུག་ལ། མཐར་རྣམ་རྟོག་འཕྲོ་སྙིང་མི་འདོད་པ་ཡ་
dg@g
ཚུ%98
- 320 -
- 321 -



ས
གྱུར་ཚེ་རང་ངོ་བསྐྱང་པས་རང་སར་གནས་པ་འོང་ངོ་། །རེས་འཐིབས་དྭངས་མ་་་་་
ཕྱེད་པས་རྙོག་པ་ཅན་བྱུང་ཚེ་རི་རྩེ་དང་གངས་རྩེ་སོགས་སུ་སོང་ལ་ཁ་ནས་ཧ་སྒྲ་
དྲག་པོས་རླུང་རོ་ཕྱིར་འཕངས་ལ་སྣང་ཐོག་ཏུ་ཅེར་གྱིས་གཏད་ལ་བསྒོམས་པས་་་་
རིག་པའི་གསལ་ངར་ཐོན་ནས་ཞི་ལྷག་ཟུང་འཇུག་གི་ལམ་རྒྱུད་ལ་སྐྱེ་བར་འགྱུར་
རོ༑ ༑གཞན་ཡང་ཐོག་མེད་ནས་གོམས་པའི་རྣམ་རྟོག་དང་ལས་རླུང་གི་རྦ་རླབས་སྣ་
ཚོགས་གང་ཟག་རེ་རེ་བཞིན་ཁམས་ཀྱི་བྱེ་བྲག་གིས་ངེས་པ་དང་ཚད་གཟུང་མེད་
པར་འབྱུང་བ་ནི་ལམ་རིང་པོར་ཞུགས་པས་བདེ་གཟར་སྣ་ཚོགས་ཀྱི་གནས་མཐོང་་་
བ་དང་འདྲ་བས་སྣང་བ་གང་སྣང་ལ་དགའ་སྡུག་མི་བྱ་བར་བདེན་མེད་རྨི་ལམ་གྱི་
རང་བཞིན་དུ་ཐག་བཅད། རྣམ་རྟོག་ཤར་ཚད་ལ་ཆེད་འཛིན་མེད་པར་རྩོལ་མེད་
ཅོག་བཞག་ཆེན་པོའི་རང་ལམ་བསྐྱང་། འདི་སྐབས་བོགས་འདོན་གྱི་མན་ངག་ཉི་
མ་ལ་རྒྱབ་གཏད། རང་སེམས་ནམ་མཁའ་དང་བསྲེས་ལ་རིག་པའི་ཡེ་ཤེས་རྗེན་ལ་
ཕུད་དེ་ནམ་མཁའ་སུམ་ཕྲུགས་ཉམས་སུ་ལེན་པ་ནི་གནད་དམ་པ་ཡིན་ལ། ཁྱད་་་་
པར་འཁོར་འདས་རུ་ཤན་གྱི་སྤྱོད་པ་ནི་ཁྲེགས་ཆོད་ཀྱི་བོགས་འདོན། ཐོད་རྒལ་་་་་
འཆར་ཐབས་ཀྱི་སྔོན་འགྲོ་འགྲན་དུ་མེད་པ་ཡིན་པས། སྦྱོར་དངོས་རྗེས་གསུམ་་
ཐམས་ཅད་ཀྱི་སྐབས་སུ་གལ་ཆུང་ལ་མི་འཇོག་པར་བརྩོན་པར་བྱ། བླ་མའི་རྣལ་་་་
འབྱོར་ལའང་བརྩོན་པ་ནི་གེགས་སེལ་བོགས་འདོན་གཅིག་དྲིལ་གྱི་ཐབས་ཁྱད་
པར་ཅན་ཡིན་པས་ཉམས་སུ་བླང་བར་བྱའོ། །གོང་དུ་བཤད་པའི་ཉམས་སྣང་འབྱུང་
ཚུལ་གེགས་སེལ་གྱི་མན་ངག་རང་སྐལ་རེ་བཤད་པ་འདི་རྣམས་ལུང་དང་སྦྱར་ན་
ཤིན་ཏུ་མང་བར་འགྱུར་བས་བཏང་སྙོམས་སུ་བཞག་གོ །གསུམ་པ་ནི། སྤྱིར་ལམ་་་
ཞུགས་ཀྱི་སྐྱེ་བོའི་ཉམས་སྣང་དབྱར་དུས་ཀྱི་རྩྭ་ཤིང་དང་མེ་ཏོག་བཞིན་ཚད་གཟུང་
མེད་ཀྱང་གང་ཤར་དགག་བསྒྲུབ་མེད་པར་ཟང་ཐལ་རིག་པ་རྗེན་ལ་ཕུད་ནས་
ཉམས་སུ་བླང་། ལྷག་པར་ཞི་ལྷག་ཟུང་འབྲེལ་གྱི་ལམ་ལ་ཡུན་རིང་མ་གོམས་པའི་་
དུས་ན་སྒོམ་གྱི་མགོ་ཟིན་པའི་རྟགས་སུ་འོག་འགྱུ་ཕྲ་བ་བར་མ་ཆད་པ་དང་། འཕྲོ་་་
རྒོད་ཀྱི་རྣམ་རྟོག་རགས་པ་སྣ་ཚོགས་མེ་ལྟར་འབར་བ་འབྱུང་སྟེ། དཔེར་ན་ཆུ་དྲག་་་
gs
སེམས་ངོ་མཛུབ་བཙུགས་ཀྱི་འགྲེལ་བ།
འབབ་ཀྱི་འོག་གི་སྲོག་ཆགས་སོགས་མི་མཐོང་ཡང་། དལ་འབབ་འོག་གི་ཉ་སྲམ་་་་
དང་རྡོ་སོགས་གསལ་བར་མཐོང་བ་བཞིན་དུ། སྔར་རྣམ་རྟོག་རྒྱ་འབྱམས་ཁ་ཡན་དུ་
བཏང་ཚེ་རྟོག་ཚོགས་འགྱུ་བ་ངོས་མ་ཟིན་པ་ཡིན་ལ། འདི་སྐབས་གནས་པའི་མགོ་
བརྩམས་ནས་རྣམ་རྟོག་གང་འགྱུ་ཐེར་ལ་བུད་ནས་རྟོག་ཚོགས་ཇེ་རགས་སུ་སོང་་་་
སྙམ་པ་ནི་གཡོ་བའི་ཉམས་རི་གཟར་གྱི་རྦབ་ལྟ་བུ་ཤར་བའི་དུས་སུ་ཉམས་དེས་མ་་
སུན་པར་བྱས་ལ་བཟོད་སྲན་བསྐྱེད་དེ་གྲིམ་ལྷོད་རན་པོའི་སྒོ་ནས་སེམས་འཕྲོ་བ་
ལ་སེམས་ཁྲལ་མི་བྱ་བར་བྱ་འཕུལ་ཐབས་ཀྱིས་འཛིན་པ་བཞིན་དུ་གོམས་པའི་རྒྱུན་
མ་བཏང་བས་ནམ་ཞིག་ན་ཉམས་ལེན་གྱི་བཙན་ས་ཟིན། འཁོར་འདས་དང་ཆོས་
ཚུལ་མཐའ་དག་ལ་ཆེད་དུ་བསླབས་པ་མེད་ཀྱང་བློ་ཐོག་ཏུ་རང་ཤུགས་ཀྱིས་ཤར་བ་
ཇི་སྐད་དུ། གོ་ཡུལ་ཚིག་གིས་སྡུག་འབད་མ་བྱས་པར། །མདོ་སྔགས་རྒྱ་མཚོར་ཤེས་
རབ་རང་བྱན་ཆུད། །ཅེས་གསུངས་པའི་ཐོག་ཏུ་སླེབས་པ་ཡིན་ནོ། །སྣང་སྲིད་
གཞིར་བཞེང་གི་དགོངས་པ་འདི་ནི་རྒྱུས་མཚོན་ནས་བཤད་པ་སྟེ། དཔེར་ན་བུ་རྒྱུད་
ངོ་མི་ཤེས་པ་ལ་ཕ་མས་མཚོན་ཏེ་བཤད་པ་བཞིན་ཡིན་ནོ། །བཞི་པ་ནི། གཡོ་བའི་
ཉམས་ལ་གོམས་པས་སྔར་ལས་ཇེ་བརྟན་དུ་སོང་བ་ཐོབ་པའི་ཉམས་ལུང་ཁུང་དོག་
མོའི་ཆུ་ལྟ་བུ་སོགས་ཁོངས་ནས་དེ་རྗེས་གོམས་པའི་ཉམས་ཀླུང་འབབ་ཀྱི་ཆུ་ཆེན་
ལྟ་བུ། དེ་ནས་བརྟན་པའི་ཉམས་དྭངས་གསལ་འཁྱིལ་བའི་རྒྱ་མཚོ་ལྟ་བུའི་ཉམས་་་
ཕྱི་མ་རྣམས་རིམ་བཞིན་འབྱུང་ལ། དེ་ནས་མཐར་ཕྱིན་པའི་ཉམས་རྐྱེན་ཆེ་ཕྲ་གང་་་
གིས་ཀྱང་བསྐྱོད་དུ་མེད་པ་རི་བོ་ལྟ་བུ་མངོན་དུ་གྱུར་ནས་ཉོན་མོངས་ཡོད་ཚད་ཡེ་་་
ཤེས་སུ་གནས་གྱུར་པ་ངོ་ཤེས་ནས་སྣམ་བུ་ཚོས་ཀྱིས་བསྒྱུར་བ་བཞིན་མཚན་འཛིན་
འཁྲུལ་སྣང་ཐམས་ཅད་དབྱིངས་སུ་ཞི་བ་ཡིན་ནོ། །བཞི་པ་འབྲས་བུ་རང་བཞག་
ཐོབ་བྱར་བསྟན་པ་ལ་གཉིས། སྤྱི་དོན་དང་གཞུང་དོན་ནོ། །དང་པོ་ལ་གཉིས།
འབྲས་བུའི་རྣམ་གྲངས་སྤྱིར་བཤད་པ་དང་། སྐབས་སུ་བབ་པའི་འབྲས་བུ་སོ་སོར་་་
བཀྲལ་བའོ། །དང་པོ་ལ་གཉིས། མདོར་བསྟན། རྒྱས་བཤད་དོ། །དང་པོ་ནི།
འཁྲུལ་སྣང་འཁོར་བའི་མུན་པ་ཐམས་ཅད་ཆོས་ཟད་ཀ་དག་གི་དབྱིངས་སུ་ནུབ་སྟེ་་་
• 322 -
- 323-



སེམས་ངོ་མཛུབ་བཙུགས་ཀྱི་འགྲེལ་བ།
ནང་གསལ་འབྲས་བུའི་སྦུབས་སུ་བྱང་ཆུབ་ནས་སྐུ་དང་ཡེ་ཤེས་རྒྱ་མཚོའི་གཏེར་ལ་
མངའ་དབང་འབྱོར་ཏེ་ནམ་མཁའ་ཇི་སྲིད་དུ་གདུལ་བྱའི་སྐལ་བ་དང་འཚམས་པའི་
དོན་མཛད་པ་ནི་ཐོབ་བྱ་མཐར་ཐུག་པ་ཡིན་ནོ། །གཉིས་པ་ལ་གཉིས། རྟེན་སྐུ་
བཤད་པ་དང་། བརྟེན་པ་ཡེ་ཤེས་བཤད་པའོ། །དང་པོ་ནི། ཐལ་འགྱུར་ལས། སྐུ་་
ཡི་མཚན་ཉིད་ངོ་བོ་དང་། །ངེས་ཚིག་དབྱེ་བ་རྣམས་དང་ནི། །སོ་སོའི་ཞིང་ཁམས་ལ་
གདུལ་བྱ་དང་། །བྱེད་པའི་ལས་དང་གདེང་ཚད་དོ། །ཞེས་གསུངས་པ་ལྟར་དང་པོ་
མཚན་ཉིད་ནི། སྤྱིའི་མཚན་ཉིད་མཐར་ཐུག་གི་དག་པ་གཉིས་ལྡན་གང་ཞིག་རྟེན་
གཞི་སངས་རྒྱས་ཀྱི་ལུས་སུ་གནས་པ། བྱེ་བྲག་ཏུ་བསམ་པ་བྲལ་བ་ཆོས་སྐུ།
གསལ་ལ་རྟོག་མེད་ལོངས་སྐུ། སྣ་ཚོགས་སྟོན་པ་སྤྲུལ་སྐུའི་མཚན་ཉིད་ཡིན་པར་་་
སེང་གེ་རྩལ་རྫོགས་ལས་གསུངས་སོ། །གཉིས་པ་ངོ་བོ་སངས་རྒྱས་ཀྱི་ཡོན་ཏན་
རྣམས་ཀྱི་རྟེན་གཞི། བརྗོད་མེད་ཀ་དག་ཆེན་པོ་ཆོས་སྐུ། རང་གསལ་རྟོག་མེད་ལྷུན་
གྲུབ་ཆེན་པོ་ལོངས་སྐུ། ཐུགས་རྗེ་འཆར་གཞིའི་ཆ་ལས་གང་ལ་གང་འདུལ་དུ་སྣང་་་
བ་སྤྲུལ་སྐུའོ། །གསུམ་པ་ངེས་ཚིག འཛིན་མེད་རང་གསལ་ངོ་བོར་གནས་པས་ན་་་
སྐུ༑ ཁ་དོག་སོ་སོའི་མཚན་ཉིད་འཛིན་པས་ན་སྐུ། རྡོ་རྗེ་ལྟར་འཕོ་འགྱུར་མེད་པས་་
ན་སྐུའོ། །ཆོས་སྟོང་གསལ་དབྱེར་མེད་དག་པ་གཉིས་ལྡན། སྐུ་འཕོ་འགྱུར་མེད་པ་་
དང་༑ ལོངས་སྤྱོད་ནི་མཚན་དཔེ། རྫོགས་པ་ནི་ཚང་བ། སྐུ་ནི་སྣང་ལ་རང་བཞིན་་་་
མེད་པ་དང་། སྤྲུལ་སྐུ་ནི་སྣ་ཚོགས་སུ་སྤྲུལ་ནས་འགྲོ་དོན་མཛད་པའོ། །བཞི་པ་དབྱེ་
བ་ནི། སྐུ་གསུམ་རེ་རེ་བཞིན་སྐུ་གསུང་ཐུགས་གསུམ་དང་ཆོས་ལོངས་སྤྲུལ་གསུམ་
དུ་དབྱེ་བའོ། །ལྔ་པ་ཞིང་ཁམས་ནི། ཀ་དག་བསམ་ངོ་ལས་འདས་པ་ཆོས་སྐུའི་ཞིང་
ཁམས༑ ངེས་པ་ལྔ་དང་ལྡན་པར་སྣང་བ་ལོངས་སྐུའི་ཞིང་ཁམས། གདུལ་བྱ་སྣ་
ཚོགས་པའི་ངོར་སྣོད་བཅུད་སྣང་བ་མཐའ་ཀླས་པ་སྤྲུལ་སྐུའི་ཞིང་ཁམས་སོ། །དྲུག་
པ་གདུལ་བྱ་ནི། རང་ངོ་རྣམ་པར་དག་པ་རིག་པ་གཡོ་རྩོལ་ལས་འདས་པ་ཆོས་སྐུའི་
གདུལ་བྱ། རང་སྣང་ཚོམ་བུའི་དཀྱིལ་འཁོར་ལོངས་སྐུའི་གདུལ་བྱ། འགྲོ་དྲུག་ལས་
སྣང་ལ་སྤྱོད་པ་སྤྲུལ་སྐུའི་གདུལ་བྱའོ། །བདུན་པ་བྱེད་ལས་ནི། ཆོས་དབྱིངས་་་་་
de
བསམ་ང་བྲལ་བའི་དབྱིངས་སུ་བཞུགས་པ་ཆོས་སྐུའི་བྱེད་ལས། རང་སྣང་དག་པའི་
འཁོར་ལ་བརྡ་ཚིག་མཚན་མ་མེད་པའི་ཆོས་འཁོར་སྐོར་བ་ལོངས་སྐུའི་བྱེད་ལས།
འཁོར་བ་ཇི་སྲིད་དུ་སྣ་ཚོགས་གཟུགས་ཀྱིས་ཆོས་འཁོར་སྐོར་བ་སྤྲུལ་སྐུའི་བྱེད་
ལས་སོ། །བརྒྱད་པ་གདེང་ཚད་ནི། མི་གཡོ་སྤྲོས་པ་བྲལ་བ་ཆོས་སྐུའི་གདེང་ཚད།
རང་གསལ་མཚན་དཔེ་རྫོགས་པ་ལོངས་སྐུའི་གདེང་ཚད། དོན་གཉིས་ལྷུན་གྲུབ་ཏུ་
བྱེད་པ་སྤྲུལ་སྐུའི་གདེང་ཚད་ཡིན་ནོ། །གཉིས་པ་ལ་གསུམ། ངོ་བོ། ངེས་ཚིག དབྱེ་
བའོ༑ ༑དང་པོ་ནི། གཞི་གནས་ཀྱི་རིག་པ་བྲི་གང་དང་བྲལ་བར་བཞུགས་པ་དེ་གློ་་
བུར་གྱི་དྲི་མ་སྤྲིན་ལྟ་བུ་དང་བྲལ་ནས་ཤེས་རབ་དྲི་མ་མེད་པ་སྐུ་རྣམས་ཀྱི་སྙིང་པོར་
བཞུགས་པའོ། །གཉིས་པ་ནི། ཡེ་ནས་མཁྱེན་རིག་ཏུ་ལྷུན་གྱིས་གྲུབ་པའི་ཆ་དྲི་མ་་་
བྲལ་སྟོབས་ཀྱིས་རྟོགས་པའི་ཤེས་པ་མངོན་དུ་སྣང་ནས་ཟག་མེད་ཀྱི་གཏེར་ལ་
དབང་འབྱོར་བའོ། །གསུམ་པ་ལ་གསུམ། ཆོས་སྐུ་གཞི་གནས་ཀྱི་ཡེ་ཤེས་གསུམ་་་་
དང་༑ ལོངས་སྐུ་མཚན་ཉིད་འཛིན་པའི་ཡེ་ཤེས་ལྔ་དང་། སྤྲུལ་སྐུ་ཀུན་ཁྱབ་ཀྱི་ཡེ་
ཤེས་གཉིས་གཏན་ལ་ཕབ་པའོ། །དང་པོ་ནི། ངོ་བོ་སྟོང་པའི་ཡེ་ཤེས་ཤེས་བརྗོད་་་
ཀྱི་ཡུལ་ལས་འདས་པ་ཤེལ་གོང་ཟང་ཐལ་ལྟ་བུ། རང་བཞིན་གསལ་བའི་ཡེ་ཤེས
དངོས་པོ་རིས་ཅན་དུ་མེད་ཀྱང་གཏིང་གསལ་འཆར་གཞིའི་གདངས་མ་འགགས
ཤེལ་རྡོ་འཇའ་ལྡན་ཉི་མ་དང་མ་འཕྲད་པའི་སྐབས་ལྟ་བུ། ཐུགས་རྗེ་ཀུན་ཁྱབ་ཀྱི་ཡེ་
ཤེས་ཤེས་རིག་ཡུལ་ལ་དཔྱོད་བྱེད་དུ་མེད་ཀྱང་སྣ་ཚོགས་འཕྲོ་བའི་གཞི་མ་འགགས་
པ་མེ་ལོང་དྭངས་པའི་ངོ་བཞིན་དུ་གནས་སོ། །གཉིས་པ་ལ་དང་པོ་ཆོས་དབྱིངས་ཡེ་
ཤེས་ནི། ངོ་བོ་ཀ་དག་གི་ཆ་དང་། རང་བཞིན་ལྷུན་གྲུབ་འོད་གསལ་འགག་པ་མེད་
པ༑ ཐུགས་རྗེ་ཤེས་རིག་དབྱེར་མི་ཕྱེད་པའོ། །གཉིས་པ་མེ་ལོང་ཡེ་ཤེས་ནི། སྟོང་་་
གསལ་རིག་པའི་ཡེ་ཤེས་ལ་རང་རྩལ་ཡུལ་གྱི་བཀོད་པ་མེ་ལོང་དུ་གཟུགས་བརྙན་་་
ཤར་བ་བཞིན་འགག་མེད་དུ་སྣང་བའོ། །གསུམ་པ་མཉམ་ཉིད་ཡེ་ཤེས་ནི། སྒོ་་
གསུམ་སྐུ་གསུང་ཐུགས་སུ་ཤར་བས་འཁོར་འདས་བཟང་ངན་མེད་པར་རྒྱ་ཆད་་
ཕྱོགས་ལྷུང་དང་བྲལ་བར་གཟིགས་པའོ། །བཞི་པ་སོར་རྟོགས་ཡེ་ཤེས་ནི། ཆོས་་་་
ཁ324 -
325 -



ས
སེམས་ངོ་མཛུབ་བཙུགས་ཀྱི་འགྲེལ་བ།
མ
ཐམས་ཅད་ལ་ཆགས་ཐོགས་མེད་པར་མ་འདྲེས་སོ་སོར་མཁྱེན་པའོ། །ལྔ་པ་བྱ་གྲུབ་
ཡེ་ཤེས་ནི། རང་དོན་རིག་པའི་ངང་དུ་གྲུབ་ནས་གཞན་དོན་འབད་མེད་ལྷུན་གྲུབ་ཏུ་
མཛད་པའི་ཡེ་ཤེས་སོ། །གསུམ་པ་ནི། དོན་དམ་སྤྲོས་བྲལ་ནམ་མཁའ་ལྟ་བུའི་དོན་
མངོན་སུམ་དུ་གཟིགས་པ་ཇི་ལྟ་བ་མཁྱེན་པའི་ཡེ་ཤེས། ཆོས་ཅན་གྱི་སྣང་བ་སྣ་
ཚོགས་པ་དང་གདུལ་བྱའི་ཁམས་དབང་མོས་པའི་བྱེ་བྲག་མ་འདྲེས་པར་གཟིགས་་་
པ་ཇི་སྙེད་མཁྱེན་པའི་ཡེ་ཤེས་སོ། །དེ་ལྟར་སྐུ་དང་ཡེ་ཤེས་མཐར་སོན་ཏེ་འགྲོ་
ཁམས་རྒྱ་མཚོ་མ་སྟོང་གི་བར་དུ་གཞན་དོན་རྟག་ཁྱབ་ལྷུན་གྲུབ་ཏུ་མཛད་བ་ནི།
མདོ་སྔགས་ཐམས་ཅད་ཀྱི་དོན་དུ་གཉེར་བྱའི་འབྲས་བུ་མཐར་ཐུག་པ་ཡིན་ནོ། །
གཉིས་པ་སྐབས་སུ་བབ་བའི་འབྲས་བུའི་རྣམ་གྲངས་སོ་སོར་བཤད་པ་ལ་བཞི་སྟེ།
མན་ངག་རིག་པ་ཅོག་གཞག་གི་ཐབས། རང་བཞིན་རྣམ་དག་གི་འབྲས་བུ། སྲིད་་་་
གསུམ་ཀ་དག་གི་དགོངས་པ། ཉོན་མོངས་རང་གྲོལ་གྱི་འབྲས་བུ་བཤད་པའོ། །
དང་པོ་ནི། ནང་དུ་གནས་པ་དང་ཕྱིར་ཤར་བ་རང་གྲོལ་ལ་སོང་དུས་བཅོས་བསླད་་་་
མེད་པར་རང་བཞག་དགོངས་པའི་ཀློང་དུ་བཙན་ས་བཟུང་བ་ནི་རིག་པ་ཅོག་གཞག་
ཅེས་བྱ་ལ། དེ་ཡང་མི་འགྱུར་བའི་གདམས་པ་གསུམ་དང་ལྡན་པ་གཅེས་སོ།
གསུམ་གང་ཞེ་ན། རྒྱལ་པོས་རྒྱལ་ས་ནོན་ནས་མི་འགྱུར་བ་ནི། དཔེར་ན་རྒྱལ་
རིགས་དབང་ཆེ་བ་ཁྲི་ལ་འཁོད་ནས་ཕོ་བྲང་དུ་གཡོ་མེད་དུ་བཞུགས་དུས། སྐྱེ་བོ་
ཐམས་ཅད་འཁྲུག་འཚེ་མེད་པར་གནས་པ་ལྟར། རིག་པ་ལྷུན་གྲུབ་ཀྱི་རྒྱལ་པོ་སྙིང་
ན་གནས་པ་ངོ་ཤེས་ནས་རེ་དོགས་བཅོས་བསླད་མེད་པར་མཉམ་པར་བཞག་པས་་་
ཀུན་གཞི་དང་བཅས་པའི་ཚོགས་བརྒྱད་ཡེ་དག་ལ་ཕྱམ་གྱིས་སོང་བའོ། །བློན་པོ་་་
བཙོན་དུ་བཟུང་བས་མི་འགྱུར་བ་ནི། དཔེར་ན་བཀའ་བློན་བཙོན་དུ་བཟུང་ན་རྒྱལ་
པོས་ཀྱང་ཉན་དགོས་པ་བཞིན་ཡིད་ཀྱི་རྣམ་ཤེས་འགྱུ་བ་ཆད་དུས་རིག་པ་རང་ངོ་ལ་
གནས་པའོ། །འབངས་ཆམ་ལ་ཕབ་ནས་མི་འགྱུར་བ་ནི། འབངས་ཆམ་ལ་ཕབ་ན་་་་
རྒྱལ་པོ་དབང་དུ་འགྱུར་བ་ལྟར། སྒོ་ལྔའི་རྣམ་ཤེས་འཆར་གཞི་སྟོང་སྟེ་འཁོར་བའི་
འཁྲུལ་སྣང་གཞི་ཐིམ་ལ་སོང་དུས་རིག་པ་ཡིན་ཐོག་ཏུ་བཞག་པས་སངས་རྒྱས་་་་
g
སྐུ་དང་ཡེ་ཤེས་ཐམས་ཅད་རང་ཆས་སུ་འཆར་པ་ཡིན་ནོ། །མི་འགྱུར་བ་གསུམ་འདི་
ཐེག་མཆོག་མཛོད་དང་ཚིག་དོན་མཛོད་ལས་རང་བཞིན་རྣམ་དག་གི་འབྲས་བུ་ལ་་་་
སྦྱར་ནས་གསུངས་ཀྱང་ཀུན་མཁྱེན་གྱི་མན་ངག་གི་ཡི་གེ་རྣམས་སུ་རིག་པ་ཅོག་་་་་་
གཞུག་ལ་བཤད་པ་གཞུང་འདི་དང་ཤིན་ཏུ་འགྲིགས་པས་ན་དེ་ལྟར་བཤད་པ་ཡིན་
ནོ༑ ༑གཉིས་པ་ནི། རང་རིག་ཡེ་སངས་རྒྱས་པའི་འབྲས་བུ་རང་གསལ་ལྷུན་གྲུབ་ཏུ་
གནས་པ། ངོ་ཤེས་ཐོག་དེར་བཞག་དུས་ཉོན་མོངས་རང་དག་ལ་སོང་བ་ཉི་མ་སྤྲིན་
ལས་གྲོལ་བ་ལྟ་བུའམ་སླར་འཁྲུལ་བ་སྐྱེ་མི་སྲིད་པ་བསེ་ཤིང་གི་འབྲས་བུ་རྒྱུར་་་་
ལྡོག་པ་བཞིན་རེ་དོགས་རྩོལ་སྒྲུབ་ཐམས་ཅད་བྲལ་བའི་སྐུ་གསུམ་རང་ས་ཟིན་པ་་་
ནི༑ རང་བཞིན་རྣམ་པར་དག་པའི་འབྲས་བུ་ཞེས་བྱ་སྟེ། ཀློང་དྲུག་པ་ལས། ཐོབ་ཏུ་
ཡོད་པའི་སེམས་ཉིད་ལ། །རེ་དོགས་ཉིད་ནི་རང་དག་པས། །རྩོལ་སྒྲུབ་རྣམས་དང་
བྲལ་བར་ནི། །སྐུ་གསུམ་རང་ལ་ཚང་བར་རྫོགས། །ཞེས་སོ། །གསུམ་པ་ནི། སྒོ་་་
གསུམ་གྱི་ཞེན་རྟོག་ལས་དང་བག་ཆགས་ཐམས་ཅད་རང་དག་ལ་སོང་བས་རིག་་་་
པའི་རང་ས་ཟིན་ཏེ། མི་རྟོག་ཀྱང་རིག་གདངས་མ་འགགས་པས་གཟུགས་མེད་ཀྱི་་་
སེམས་ལས་གྲོལ། གསལ་ཡང་མི་འཛིན་པས་གཟུགས་ཁམས་ཀྱི་སེམས་ལས་་་་་་
གྲོལ༑ རིག་ཀྱང་མི་འཕྲོ་བས་འདོད་ཁམས་ཀྱི་སེམས་ལས་གྲོལ་ཏེ་སྲིད་གསུམ་ཀ་་
དག་ཏུ་གྲོལ་ནས་འཛིན་རྟོག་ཞེན་ཆགས་ཐམས་ཅད་དབྱིངས་སུ་གྲོལ་བ་སྟེ། ཀུན་་་
ཏུ་བཟང་པོ་ཐུགས་ཀྱི་མེ་ལོང་ལས། འཛིན་པ་མེད་པས་སེམས་ཅན་ཡུལ་ཡང་མེད།།
རྟོག་པ་མེད་པས་མ་རིག་འཁྲུལ་བ་མེད། །ཞེན་པ་མེད་པས་རྣམ་རྟོག་ཡུལ་ཡང་་་
མེད༑ ༑ཆགས་པ་མེད་པས་བག་ཆགས་
ཆགས་སེམས་ཀྱང་མེད། །ཅེས་སོ། །བཞི་བ་ནི།
ཉོན་མོངས་དང་འཁྲུལ་བ་ཐམས་ཅད་རང་ཚུགས་མི་ཟིན་པ་སྦྲུལ་གྱི་མདུད་པ་་་་་
ལོང་མེད་པར་གྲོལ་བ་བཞིན། གཞི་དབྱིངས་སྟོང་ཆེན་གྱི་དབྱིངས་སུ་རང་གྲོལ་དུ་་་
སོང་ནས། ཕུང་ལྔ་སངས་རྒྱས་སུ་སྨིན། སྣང་བ་འོད་གསལ་དུ་གྲོལ། ཉོན་མོངས་ཡེ་
ཤེས་སུ་གནས་གྱུར་པ་སྟེ། མུ་ཏིག་ཕྲེང་བ་ལས། ཕུང་པོ་ལྔ་ཉིད་རྒྱུ་མེད་པས། །
འཁྲུལ་བའི་ལུས་ནི་སྔོན་སངས་རྒྱས། །འབྱུང་བ་ལྔ་ཉིད་ཡེ་དྭངས་པས། །སྣང་་་་
%gg
- 326 -
-327-



+ས་
ས
ಶ್ರೇಣ
འོད་གསལ་ཉིད་དུ་གྲོལ། །དབང་པོ་ལྔ་ཉིད་ཅེར་བཞག་པས། །འཛིན་པའི་ཡུལ་ལྔ་
རང་སར་གྲོལ། ཉོན་མོངས་ལྔ་ཉིད་རང་ཡིན་པས། །ཁམས་གསུམ་ཉིད་ནི་གཞི་ལ་
བསྐྱལ༑ ༑ཞེས་གསུངས་པ་བཞིན་འཁྲུལ་རྟོག་དྲི་མ་ཐམས་ཅད་དབྱིངས་སུ་ནུབ་
ནས་རང་དོན་ཆོས་སྐུ་ལྷུན་གྲུབ་ཆེན་པོ་མངོན་དུ་བྱས་ནས། གཞན་དོན་གཟུགས་་་་
སྐུའི་སྣང་བ་འཁོར་བ་ཇི་སྲིད་དུ་འབྱུང་བ་ཡིན་ནོ། །གང་ཟག་འདི་ལ་ཆོས་ལས་
འདས་པ་ཞེས་བྱ་སྟེ། ཀུན་བྱང་གི་ཆོས་གང་ལའང་ཞེན་པ་མེད་པའི་ཕྱིར་རོ། །
གཉིས་པ་གཞུང་དོན་ལ། མན་ངག་རིག་པ་ཅོག་གཞག་གི་ཐབས་བཤད་པ། རང་
བཞིན་རྣམ་པར་དག་པའི་འབྲས་བུ་ངོས་གཟུང་བ། སྲིད་གསུམ་ཀ་དག་གི་དགོངས་
པ་གཏན་ལ་དབབ་པ། ཉོན་མོངས་རང་གྲོལ་གྱི་འབྲས་བུའི་དུས་སྐབས་བཤད་་་་
སྟེ་བཞི་ལས། དང་པོ་ནི། མན་ངག་རིག་པ་ཅོག་གཞག་ཉམས་སུ་ལེན་པ་འདིའི་་་་་
དུས་སུ་གཞི་ལམ་འབྲས་གསུམ་ལ་སྤྱིར་གལ་ཆེ་བ་སེམས་ཀྱི་ཆོས་ཉིད་གཟུང་
འཛིན་གཉིས་སུ་མེད་པ་མ་བཅོས་རྗེན་པར་མཐོང་བ་རིག་པ་དང་། གཟུང་འཛིན་
རང་མཚན་དུ་ཞེན་པ་མ་རིག་པ་བག་ཆགས་སྣ་ཚོགས་ཀྱི་གཞིར་གྱུར་པ། འཁོར་
བའི་འཁྲུལ་སྣང་ཐམས་ཅད་ཀྱི་ཐོག་མར་སྐྱེས་པ་ངོ་བོ་གང་ལའང་མི་རྟོག་པར་རྩེ་་་
གཅིག་ལུང་མ་བསྟན་དུ་སྡོད་པ་ཀུན་གཞི། དྭངས་གསལ་སྤྲོས་པ་དང་བྲལ་་་་་
འབྲས་ཆོས་རྒྱ་མཚོའི་རྟེན་གཞིར་གྱུར་པ་ཆོས་སྐུ། རྣམ་ཤེས་སྣ་ཚོགས་ཡུལ་ལ་རང་
གར་འཕྲོ་བ་རྣམ་ཤེས། ཞེན་མེད་ཤར་གྲོལ་གྱི་མཁྱེན་ཆ་མ་འགགས་པ་ཡེ་ཤེས་་་་
ཡིན་ལ། དེ་ལྟར་ཆོས་སྐུ་དང་རིག་པ་ཡེ་ཤེས་གསུམ་ནི། ངོ་བོ་སྤྲོས་བྲལ་དུ་གནས་་་
པ་དང་། རང་བཞིན་འོད་གསལ་དུ་ཤར་པ་དང་། ཐུགས་རྗེ་འགག་མེད་དུ་སྣང་བ་
གསུམ་ལ་བཏགས་པ་ཡིན། ཀུན་གཞི་མ་རིག་པ་རྣམ་ཤེས་གསུམ་ནི། ཤེས་པ་མི་
རྟོག་པར་སྡོད་པ་དང་། རྟོག་པ་ཡུལ་ལ་འཕྲོ་བ་དང་། རྟོག་མེད་ཡུལ་ལ་འཕྲོ་བའི་ཆ་
ནས་བཏགས་པ་ཡིན། ཤན་འབྱེད་འདི་གསུམ་ནི་རྫོགས་ཆེན་གྱི་གཞུང་གི་སྙིང་པོ་་་
ལྟ་བུ་ཡིན་ཕྱིར་འཆད་ཚུལ་དཔག་ཏུ་མེད་པ་ཞིག་ཡོད་ཀྱང་སྐབས་སུ་ཉེ་བར་མཁོ་
བ་དེ་ཙམ་མོ། །དེ་རྣམས་ཀྱི་ཁྱད་པར་གཞུང་བཤད་ཀྱི་སྤྲོས་པ་ལ་མ་བརྟེན་པར་
g@
སེམས་ངོ་མཛུབ་བཙུགས་ཀྱི་འགྲེལ་བ།
དཀའ་བ་བདེ་བླག་ཏུ་སྟོན་པ་བླ་མའི་མན་ངག་གིས་གནད་དུ་བསྣུན་ཏེ་ཁ་བཤད་་་་
ཙམ་མ་ཡིན་པར་རང་གི་ཉམས་མྱོང་གི་སྟེང་ནས་ངོ་འཕྲོད་པ་ལ་བརྟེན་ནས་གོལ་ས་
རང་སར་སྤངས་ཏེ་ལྟ་བ་ཟབ་མོ་གདེང་དུ་བྱས་ནས་གང་ཤར་གངསྣང་ལ་སྤང་བླང་
མེད་པར་རང་ས་ཟིན་པར་བྱའོ། །དེ་ཡང་ཀུན་གཞི་དང་ཆོས་སྐུ་ཤན་ཕྱེས་ནས་སྒོམ་
པ་ནི་རྒྱལ་པོ་ཁྲི་ལ་འཁོད་པས་མི་འགྱུར་བ་ལྟ་བུའི་མན་ངག་ཡིན་ལ། རིག་པ་དང་་་
མ་རིག་པ་ཤན་ཕྱེས་ནས་སྒོམ་པ་ནི་བཀའ་བློན་བཙོན་དུ་བཟུང་བ་ལྟ་བུའི་མན་ངག
རྣམ་ཤེས་དང་ཡེ་ཤེས་ཁྱད་ཕྱེས་ནས་སྒོམ་པ་ནི་དམངས་ཆམ་ལ་ཕབ་པ་
མན་ངག་ཡིན་ནོ། །འདི་སྐབས་ཤན་འབྱེད་དང་སྦྱར་ནས་འཆད་ཚུལ་འདི་ནི་ཡང་་་་
ཏིག་ཡིད་བཞིན་ནོར་བུ་དང་བཞེད་པ་ཐུན་མོང་དུ་གྱུར་པས་ཡིད་ཆེས་པའི་གནས་་་་
སུ་ལྷག་པར་གྱུར་པ་ཡིན་ནོ། །གཉིས་པ་ནི། རིག་སྟོང་མཐའ་བྲལ་གྱི་ངང་སྐྱོང་དུས་
དཔེར་ན་ཆུ་མ་བསྒུལ་བར་བཞག་ན་རྙོག་པ་རང་དྭངས་སུ་སོང་ནས་ཡུལ་སྣང་སྣ་་་་
ཚོགས་ཀྱི་གཟུགས་བརྙན་གསལ་བ་ལྟར་སྒོ་ལྔའི་རྣམ་ཤེས་ལ་དགག་སྒྲུབ་མི་བྱེད་
པར་རང་སར་ཀློད་ལ་ཡིད་ཀྱི་འགྱུ་བ་རང་གྲོལ་དུ་བཞག་པས། སེམས་དེའི་ཆོས་
ཉིད་གཉུག་མ་དོན་གྱི་འོད་གསལ་སྐུ་དང་ཡེ་ཤེས་ཀྱི་རོལ་བ་རང་བྱུང་ཉི་མའི་
དཀྱིལ་འཁོར་ལྟར་དུ་བཞུགས་པ་ལས་ཉོན་སྤྲིན་ལྟ་བུའི་སྒྲིབ་གཡོགས་དང་བྲལ་ཏེ།
དག་པ་གཉིས་ལྡན་གསལ་བའི་འབྲས་བུ་མངོན་དུ་གྱུར་པ་འདི་ལ་རང་བཞིན་རྣམ་་་
པར་དག་པའི་འབྲས་བུ་ཞེས་བྱའོ། །དེས་ན་རྩོལ་མེད་རང་བཞག་གི་མན་ངག་འདི་
ནི་ཐོག་མཐའ་བར་གསུམ་ཀུན་ཏུ་གཙོ་བོར་བྱ་དགོས་ཀྱི། ཐེག་པ་གཞན་གྱིས
བཤད་པའི་ཞི་རགས་ཀྱི་རྣམ་པ་སྒོམ་པ་ལྟར་དང་པོ་མཁོ་ལ་མཐར་མི་དགོས་པ་ལྟ་
བུ་ནི་མིན་ནོ། །གསུམ་པ་ནི། རྩེ་གཅིག་མཉམ་པར་འཇོག་པའི་སྐབས་སུ་བདག་གི་
བསྒོམ་རྒྱུ་འདི་གཟུང་འཛིན་ཅན་གྱི་རྣམ་ཤེས་སམ། གཟུང་འཛིན་མེད་པའི་ཡེ་ཤེས་
གང་ཡིན་ཞེས་སྤང་བྱ་ཀུན་ཉོན་ཕྱོགས་དང་བླང་བྱ་རྣམ་བྱང་གི་ཆོས་ལ་འདོར་ལེན་་་་
གྱི་བློས་དཔྱད་ར་དང་། སེམས་ཀྱི་རང་བཞིན་གསལ་བའམ་སྟོང་པ་འདི་ལྟ་བུ་ཡིན་
ནོ་ཞེས་གཏན་ཚིགས་ཀྱི་སྒྲུབ་བྱེད་ལ་བརྟེན་པའི་དཔེ་ཆའི་གོ་བས་དྲངས་པའི་རྣམ་་་
- 328 -
- 329 -



བས
ས
14.
རྟོག་གི་འདུ་འཕྲོ་སྤེལ་བར་མི་བྱ་སྟེ། རྟོག་ཚོགས་དེས་བློ་རང་བབས་སུ་གནས་པའི་
ཞི་གནས་དང་རང་གི་ཆོས་ཉིད་རང་གསལ་དུ་མཐོང་བའི་ལྷག་མཐོང་གཉིས་ཀ་ལ་་
ཅུང་ཟད་སྒྲིབ་པར་འགྱུར་ཏེ་ཆུ་དྭངས་པར་འདོད་ནས་དབྱུག་པ་སོགས་ཀྱིས་དྲག་ཏུ་
བསྐྱོད་པ་བཞིན་ཡིན་པའི་ཕྱིར་རོ། །འདིས་ནི་སྤང་བྱ་གསལ་བར་བཤད་ནས་་་་་་
ཤུགས་ལ་ཡེ་ཤེས་བསྟན་པ་ཡིན་ཏེ་དཔེར་ན་སྲོག་གཅོད་སྤངས་པའི་སྡོམ་པ་ངོ་
ཤེས་པ་ལ་སྤང་བྱ་སྲོག་གཅོད་ཀྱི་རང་བཞིན་བཤད་ནས་དེ་སྤངས་པའོ་ཞེས་ངོ་སྤྲད་
པ་བཞིན་ཡིན་ལ། ད་ནི་རང་གི་ངོ་བོ་ཡོངས་གཅོད་དུ་བཤད་ན་རང་བབས་འཇོག་
པའི་དྲན་པའི་རྒྱུན་བརྟན་པའི་ཚེ་ན་རྣམ་རྟོག་དང་ཡུལ་རྐྱེན་གང་གིས་ཀྱང་བསྐྱོད་དུ་
མེད་པ་རི་དབང་ལྟ་བུའི་ཞི་གནས་ཀྱི་གོམས་ཆ་མཐར་སོན་པ་དང་། རང་གི་ངོ་བོ་་་
གཟུང་འཛིན་ཐམས་ཅད་དང་བྲལ་བ་རང་གསལདུ་ཤེས་པ་མ་རྟོགས་ལོག་རྟོག་ཐེ་
ཚོམ་གྱི་མུན་པ་ཅུང་ཟད་ཀྱང་མེད་པ་ཉི་མ་ཤར་བ་ལྟ་བུའི་ལྷག་མཐོང་རང་ཤུགས་
ཀྱིས་འབྲེལ་བའི་ཚུལ་དུ་གོམས་པ་བརྟན་པོར་སོང་བ་འདིའི་གནས་སྐབས་ན་་་་
གནས་ཁེར་རྐྱང་དུ་གྱུར་ནས་མུན་ཐོམ་མེ་བའི་ངང་དུ་མ་འཕྱན་པས་གཟུགས་མེད་
ཀྱི་བག་ཆགས་བྲལ། རང་ངོ་མ་མཐོང་བའི་གསལ་བ་རིས་ཆད་དུ་མ་གྱུར་
གཟུགས་ཁམས་ཀྱི་བག་ཆགས་བྲལ། འཛིན་པ་རང་རྒྱུད་པ་ཁ་ཡན་དུ་མ་ཤོར་བས་
འདོད་པའི་བག་ཆགས་བྲལ་ཏེ་ཁམས་གསུམ་ཡོངས་གྲོལ་གྱི་ས་ལ་དབུགས་དབྱུང་་་
ཐོབ་པ་ཡིན། བཞི་པ་ནི། དེ་ལྟར་གོམས་པས་ཉོན་མོངས་ཤེས་སྒྲིབ་དང་བཅས་པ་་
རང་གྲོལ་གཞི་མེད་ལ་སོང་ནས་རང་བབས་ཡེ་གནས་ཆོས་སྐུ་མངོན་དུ་གྱུར་ནས་ངོ་
བོ་སྟོང་པ། རང་བཞིན་གསལ་བ། ཐུགས་རྗེ་ཀུན་ཁྱབ་དབྱེར་མི་ཕྱེད་པ་ལ་མངའ་
དབང་འབྱོར་བ་དང་། རང་བཞིན་འོད་གསལ་གྱི་སྐུ་ལོངས་སྤྱོད་རྫོགས་པ་མངོན་དུ་
གྱུར་ནས། མཚན་བཟང་དཔེ་བྱད་ཡེ་ཤེས་ལྔ་སོགས་ལ་དབང་བསྒྱུར་བ་དང་། ཞི་་་
གནས་ཀྱི་ཆ་ཆོས་སྐུ་དང་། ལྷག་མཐོང་གི་ཆ་ལོངས་སྐུ་གཉིས་ཡེ་ནས་དབྱེར་མེད་པ་
རང་བྱུང་གི་ཡེ་ཤེས་ཀྱི་རྩལ་ལས་ཤར་བའི་སྤྲུལ་སྐུ་མངོན་དུ་སྣང་ནས་འགྲོ་ཁམས་་་
རྒྱ་མཚོ་ལྟ་བུའི་ནང་ནས་གཅིག་ཀྱང་མ་ལྷག་པར་དོང་ནས་སྤྲུགས་ཏེ་སྐུ་དང་ཡེ་ཤེས་
སེམས་ངོ་མཛུབ་བཙུགས་ཀྱི་འགྲེལ་བ།
མ་ཚང་བ་མེད་པར་རང་ཆས་སུ་རྫོགས་པའི་ཀློང་ཆེན་པོའི་དབྱིངས་དུས་གསུམ་་་
སངས་རྒྱས་ཐམས་ཅད་དགོངས་པ་དབྱེར་མེད་དུ་བཞུགས་པའི་འབྲས་བུ་ལྷུན་གྲུབ་
རིན་པོ་ཆེའི་སྦུབས། ནང་གསལ་གཞོན་ནུ་བུམ་སྐུའི་ཀློང་དུ་གཡོ་མེད་དུ་བཞུགས་་་་
སོ༑ ༑སླར་ཡང་གདུལ་བྱ་ཡོད་ཚེ་ཆོས་སྐུ་ལས་ལོངས་སྐུ་སྣང་། ལོངས་སྐུ་ལས་སྤྲུལ་
སྐུ་ནམ་མཁའ་ཇི་སྲིད་དུ་འཆར་བར་འགྱུར་རོ། །འདི་ནི་ནམ་མཁའ་ལྟར་འཛིན་ཞེན་
ཐམས་ཅད་དང་བྲལ་བ་ནང་གསལབུམ་སྐུའི་དབྱིངས་སྐུ་གསུམ་དབྱེར་མེད་མཉམ་
པ་ཉིད་ལ་གནས་བཞིན་དུ་ཕྲིན་ལས་ཀྱི་རོལ་གར་དཔག་ཏུ་མེད་པས་འགྲོ་ཁམས་་་་
དོང་ནས་སྤྲུགས་པའི་ནུས་པ་འཐོབ་བྱེད་ཀྱི་མན་ངག་གོ །འདི་དུས་གང་ཟག་དེ་ལ་
ཆོས་བོར་བ་ཞེས་བྱ་སྟེ། ཆེད་དུ་ཡིད་ལ་བྱ་རྒྱུའི་ཆོས་གང་ཡང་མེད་པའི་ཕྱིར་རོ། །
རྩ་བའི་ས་བཅད་གཉིས་པ་རིག་པ་རང་སྣང་གི་བློ་ཅན་ལ་བསྡུས་ཏེ་བསྟན་པ་ལ་་་་་
གཉིས་༑ སྤྱི་དོན་དང་གཞུང་དོན་ནོ། །དང་པོ་ལ་བཞི། ལྟ་སྒོམ་སྤྱོད་འབྲས་སོ། །
དང་པོ་ནི། དུས་གསུམ་འཁྲུལ་བའི་རྟོག་པ་གང་ཡང་ཡིད་ལ་མི་བྱ་བར་སེམས་རང་
གི་ཆོས་ཉིད་ལ་བབས་ཀྱིས་བལྟས་ཚེ། ངོ་བོ་ཡེ་སྟོང་རྩ་བ་དང་བྲལ་བ་བར་སྣང
སྟོང་པའི་དབྱིངས་ལྟ་བུ། གསལ་ཆ་འགག་པ་མེད་པ་མེ་ལོང་དྭངས་པའི་ངོས་ལྟ་བུ།
དེ་གཉིས་ནམ་ཡང་དབྱེར་མི་ཕྱེད་པ་ཆུ་དང་རླན་ལྟ་བུར་གནས་པའི་དོན་ལ་རིག་བྱ་
རིག་བྱེད་གཉིས་མེད་ཀྱང་ཉིན་མོར་གཟུགས་མཐོང་བ་བཞིན་ཁོ་ཐག་ནང་ནས་ཆོད་
པ་ནི་ལྟ་བ་སྟེ། ཀུན་མཁྱེན་མི་ཕམ་རྒྱ་མཚོ་ཉིད་ཀྱིས་མཛད་པའི་ཁྲེགས་ཆོད་གནད་
ཀྱི་གདམས་པ་ལས། ་ཤེས་པ་མ་བཅོས་རང་སར་བཞག །དེ་ཡི་གཤིས་ལ་བབས་་་་
ཀྱིས་བལྟ། །འདི་ཡིན་དེ་ཡིན་དམིགས་གཏད་ཀྱི། །རྣམ་པ་གང་ཡང་མེད་པ་ལ། །
བརྗོད་བྲལ་དེ་ཉིད་མྱོང་བ་ཡི། །རང་གདངས་འགག་པ་མེད་པ་འདི། །རྣལ་་་་་་
གཤིས་ཀྱི་བབས་ཡིན་པས། །བསམ་གྱིས་མི་ཁྱབ་ཆོས་ཉིད་དོན། །རང་བཞིན་འོད་
གསལ་ལྷག་མཐོང་སྟེ། །ལྟ་བ་རི་བོ་ཅོག་གཞག་ཡིན། །ཞེས་སོ། །གཉིས་པ་ནི། ལྟ་
བས་ཇི་ལྟར་ཐག་བཅད་པའི་ངང་ལ་འཛིན་ཞེན་གང་ཡང་ཡིད་ལ་མི་བྱ་བས་བསྒོམ་
དུ་མེད་ལ། གནས་ལུགས་རང་ངོ་རྗེན་པར་མཐོང་བས་ཡེང་བ་མེད་པར་ཉིན་མཚན་
g@g
པུས་
©
-330-
• 331 -



ས
ཀུན་ཏུ་ཉམས་སུ་ལེན་པ་ནི་སྒོམ་པ་སྟེ། དེ་ཉིད་ལས། དེ་ཡི་བབས་ལ་གནས་བཞིན་
དུ༑ ༑བསྒོམ་དུ་མེད་ལ་ཡེང་བ་མེད། །དགག་སྒྲུབ་རྟོག་དཔྱོད་མི་གཞུག་པར། །རྣལ་
མ་རང་བབས་ལྷུག་པར་གཞག བྱ་རྩོལ་འཆིང་བས་མ་བསླད་པའི། །ཆོས་ཉིད་
བབས་ཀྱི་བསམ་གཏན་ཏེ། །རྣལ་འབྱོར་ནམ་མཁའི་རྒྱལ་པོར་གནས། །སྒོམ་པ་རྒྱུ་
མཚོ་ཅོག་གཞག་ཡིན། །ཞེས་སོ། །གསུམ་པ་ནི། དེ་ལྟར་སྒོམ་པའི་ངང་སྐྱོང་དུས་་་་
བདེ་གསལ་མི་རྟོག་སོགས་ཉམས་གང་ཤར་ལ་དགག་སྒྲུབ་མེད་པར་ཟང་ཐལ་རིག་
པའི་རྒྱུན་བསྐྱང་། ཕྱི་རོལ་དུ་སྣང་བ་ཅི་སྣང་ཡང་ཆགས་སྡང་མེད་པར་ཡུལ་ཐོག་་་་
དེར་ཙེན་གྱིས་ཀློད་ལ་ཡུལ་ཐོག་ཏུ་ཤེས་པ་མ་འཕྲོས། འཁྲུལ་ཤེས་ཀྱི་རྒྱུན་མི་
མཐུད་པར་ཡེ་གྲོལ་ཆོས་སྐུའི་བཙན་ས་བཟུང་ལ། མཉམ་རྗེས་སྲེ་བར་བྱེད་པ་ནི་་
སྤྱོད་བ་སྟེ། དེ་ཉིད་ལས། དེ་ལྟར་བཞག་ཚེ་ནང་དུ་ནི། །སྣ་ཚོགས་རྣམ་རྟོག་རྒྱུ་་་་་
དང༌༑ ༑ཕྱི་རོལ་སྣང་བ་ཅི་ཤར་ཡང་། །དགག་སྒྲུབ་མེད་པར་རང་སར་བོར། །
གཤིས་ཀྱི་རང་བབས་མ་བརྗེད་ན། །གང་ཤར་ཕན་གནོད་བྲལ་བར་སྣང་། །བཟང་
ངན་བླང་དོར་རྩིས་གདབ་མེད། །སྤྱོད་པ་སྣང་བ་ཅོག་གཞག་ཡིན། །ཞེས་སོ། བཞི་
པ་ནི། དེ་ལྟར་སྤྱོད་པའི་རྩལ་སྦྱང་བ་མཐར་སོན་ནས་སྣང་སྲིད་འཁོར་འདས་ཐམས་
ཅད་བཟང་ངན་སྤང་བླང་མེད་པར་རིག་སྟོང་མཐའ་བྲལ་ཆེན་པོའི་རང་བཞིན་སྐུ་
དང་ཡེ་ཤེས་རྒྱ་མཚོའི་བདག་ཉིད་དུ་བཞུགས་པ་མངོན་དུ་གྱུར་པ་ནི་འབྲས་བུའི་་
བཙན་ས་ཟིན་པ་ཡིན་ཏེ། དེ་ཉིད་ལས། གོམས་ནས་སྣང་སྲིད་ཆོས་ཐམས་ཅད། །
རིག་སྟོང་ཐིག་ལེ་ཉག་གཅིག་པོ། །དེ་ཡི་ངང་དུ་འུབ་ཀྱིས་རྫོགས། །དེ་ནི་རྩོལ་མེད་
ལྷུན་གྱིས་གྲུབ། །རྩོལ་བས་སྤང་དང་བླང་བྱ་ཟད། །འཁོར་འདས་རེ་དང་དོགས་པ་
མེད༑ ༑གདོད་མའི་རང་བཞིན་མངོན་གྱུར་པ། །འབྲས་བུ་རིག་པ་ཅོག་གཞག་ཡིན།།
ཞེས་གསུངས་པ་ལྟར་མདོར་བསྡུ་ན་རྫོགས་ཆེན་རང་ལུགས་ཀྱི་ཞི་ལྷག་ཟུང་འཇུག་
ངོ་འཕྲོད་པ་ལྟ་བ། དེའི་ངང་ལ་གནས་པ་སྒོམ་པ། རྩལ་སྦྱང་བ་སྤྱོད་པ། མངོན་དུ་་
གྱུར་པ་འབྲས་བུ་ཡིན་པས་ཐམས་ཅད་ཀྱི་ཉམས་ལེན་རང་གི་ཆོས་ཉིད་མཐོང་
བཞིན་དུ་འཛིན་ཞེན་མེད་པར་རང་བབས་སུ་འཇོག་པ་འདི་ཁོ་ན་ཡིན་ནོ། །གཉིས་་་
#)
སེམས་ངོ་མཛུབ་བཙུགས་ཀྱི་འགྲེལ་བ།
པ་གཞུང་དོན་ལ། ལྟ་བ་ངོ་སྤྲད་པ། སྒོམ་སྤྱོད་གཉིས་མེད་ཀྱིས་ཉམས་སུ་བླང་པ།
འབྲས་བུ་རང་ཆས་སུ་སྨིན་ཚུལ་གྱིས་སྤྲོ་བ་བསྐྱེད་པ་དང་གསུམ་ལས། དང་པོ་ལྟ་བ་
ངོ་སྤྲོད་ཀྱི་མན་ངག་ནི། དཔལ་ས་ར་ཧས་འདི་སྐད་གསུངས་ཏེ། བསམ་པ་
ཚོགས་ཀྱི་འཛིན་ཞེན་གང་ཡང་འཕྲོ་མི་མཐུད་པ་དང་། བསམ་བྱ་ཡུལ་གྱི་སྣང་བ་་་
གང་ཡང་ཡིད་ལ་བྱེད་པ་རབ་ཏུ་སྤངས་ནས་སུ། རྟོག་དཔྱོད་ཀྱིས་ཅི་ཡང་བསམ་དུ་
མེད་པ་བུ་ཆུང་སྐྱེས་མ་ཐག་པའི་ཚུལ་བཞིན་དུ་རང་བབས་སུ་གནས་པར་བྱ་ཞིང་
ཞེས་གསུངས་པའི་གཞག་ཐབས་ཀྱི་གནད་དང་ལྡན་པར་བྱས་ལ། བླ་མའི་མན་ངག་
དང་རྒྱལ་བའི་ལུང་གི་དོན་འཚོལ་བ་ལ་ཤེས་རབ་གསུམ་གྱིས་ཤིན་ཏུ་བསྒྲིམས་ཏེ་་
ཡང་ཡང་གོམས་པར་བྱ་བ་དང་།་ཟོལ་མེད་ཀྱི་དད་པ་དང་ཡེང་མེད་ཀྱི་བརྩོན་པ་་་་
དྲག་པོས་རབ་ཏུ་འབད་པར་བྱས་ན་ཞེས་རིག་པ་ངོ་སྤྲད་པའི་མན་ངག་སྨིན་བྱེད་ཀྱི་
དབང་དང་གྲོལ་བྱེད་ཀྱི་གདམས་པ་ཟབ་མོའི་གནད་དང་ལྡན་པར་བྱས་ན། ལྷན་
ཅིག་སྐྱེས་པ་འབྱུང་བར་ཐེ་ཚོམ་མེད་ཅེས་གདོད་ནས་རང་གི་སེམས་གྲུབ་ཙམ་པ་་
དང་མཉམ་དུ་བུ་རམ་དང་མངར་བ་བཞིན་ལྷན་ཅིག་སྐྱེས་པའི་སེམས་ཀྱི་ཆོས་ཉིད་་
སེམས་ལས་མ་བྱུང་བའི་རིག་པ། རྒྱུ་ལས་མ་བྱུང་བའི་རང་བྱུང་གི་འབྲས་བུ། ལུང་་་
ལས་མ་བྱུང་བའི་ཡེ་ཤེས། ངོ་བོ་སྟོང་པ། རང་བཞིན་གསལ་བ། ཐུགས་རྗེ་ཀུན་
ཁྱབ་གསུམ་དབྱེར་མེད་པ་ངོ་འཕྲོད་པ་འབྱུང་སྟེ་དེ་ནི་ལྟ་བ་ངོས་ཟིན་པ་ཡིན།
གནས་ལུགས་གསལ་སྟོང་དབྱེར་མི་ཕྱེད་པ་དེ་ནི་ཆོས་ཀུན་གྱི་ཆོས་ཉིད་མཐར་ཐུག་
པ་ཡིན་ལ་སྔགས་རྒྱུད་རྣམས་སུ་ཡང་ཡང་གསུངས་པའི་གཉུག་མ་དོན་གྱི་འོད་
གསལ་ཡང་འདི་ཁོ་ན་ཡིན་ནོ། །གཉིས་པ་ནི། ལྟ་བས་གཏན་ལ་ཕབ་པའངསྟོང་
གསལ་དབྱེར་མེད་འདི་ཁོ་ན་ཡིན་པ་དེས་ན་སྒོམ་པས་ཉམས་སུ་ལེན་པའི་ཚེའང་་
འཛིན་སྟངས་གང་ཡང་ཡིད་ལ་མི་བྱ་བར་སེམས་ཉིད་རང་བབས་སུ་གཞག་པ་ན་་་་
གནས་དང་རང་གི་ཆོས་ཉིད་མཐའ་བྲལ་གྱི་ངོ་བོ་གཟུང་འཛིན་བྲལ་བར་ཤེས་པའི་
རིག་པ་ལྷག་མཐོང་ཞེས་བརྗོད་པའམ། ཡང་ན་བརྗོད་ཚུལ་གཞན་སྔ་མ་རང་བབས་
སུ་གཞག་པ་ལ་སེམས་ཀྱི་ངོ་བོ་སྐྱོང་བ་དང་ཕྱི་མ་གནས་ལུགས་མཐོང་བ་ལ་ཆོས་་་་
Skes
-332 -
-333



ས
སེམས་ངོ་མཛུབ་བཙུགས་ཀྱི་འགྲེལ་བ།
ཉིད་སྐྱོང་ཚུལ་ཞེས་བྱ་བའི་ཟབ་གནད་འདི་ནི་ཡང་གསང་སྙིང་ཐིག་གི་རྒྱུད་ལུང་་
མཐའ་དག་གི་ཟབ་གནད་བརྒྱ་ཕྲག་མང་པོ་གཅིག་འདུས་ཀྱི་མན་ངག་ཡིན་པས་ན་་་
ཉིན་མཚན་ཁོར་ཡུག་ཏུ་སྒོམ་པས་ཉམས་སུ་བླང་བར་བྱའོ། །ཉམས་སྣང་སྣ་ཚོགས་
ལ་ཞེན་མེད་ཀྱིས་རྩལ་སྦྱང་བ་དང་། མཉམ་རྗེས་དབྱེར་མེད་པའི་ཐབས་ལ་བརྩོན་
པའི་སྐབས་དང་། ཐུན་དང་ཐུན་མཚམས་ཀྱིས་དུས་རྒྱུན་དུ་སྐྱོང་རྒྱུའང་རང་བབས་
བཞག་པ་དང་རང་ངོ་ཤེས་པ་དེ་ཡིན་པས་ན། སྤྱོད་པའི་གཞིའང་འདི་ཁོ་ན་ལ་་་་་
བརྟེན་པ་ཡིན་ནོ། །གསུམ་པ་ནི། གོམས་པའི་ཚད་ནི་མཚན་མོའི་འོད་གསལ་གྱིས་
འཛིན་ཏེ། དང་པོ་ཅུང་ཟད་གོམས་པའི་སྐབས་ན་རྨི་ལམ་དགེ་བར་འགྱུར། དེ་ནས་
རྨི་ལམ་ངོ་ཤེས་ནས་ཉམས་ལེན་གྱི་ངང་ལ་བཞག་པས་རྨི་ལམ་འོད་གསལ་ཟིན། དེ་
ནས་གཉིད་དུ་འགྲོ་ཁར་སྒོམ་པའི་ངང་ལ་བཞག་ནས་གཉིད་དུ་ཡུར་ཏེ་ཅི་ཤར་ངོས་
མ་ཟིན་ཀྱང་། ཡར་སད་དུས་ཀྱང་ཉམས་ལེན་གྱི་ངང་མ་ཤོར་བར་གནས་པས་
གཉིད་མཐུག་པོའི་འོད་གསལ་ཟིན། དེ་ནས་གཉིད་དུ་སོང་ཡང་ཉེ་འཁོར་གྱི་
གཟུགས་སྒྲ་སོགས་མཐོང་ཐོས་སུ་ཡོད་ཅིང་ཉམས་ལེན་ལྷག་པར་གསལ་ནས་
གཉིད་སྲབ་མོའི་འོད་གསལ་ཟིན། དེ་ནས་སྣང་མཆེད་ཐོབ་གསུམ་ཐམས་ཅད་ངོས་
ཟིན་ཏེ། སྒོ་ལྔ་ཡིད་དང་། ཡིད་ཀུན་གཞིའི་རྣམ་ཤེས། ཀུན་གཞིའི་རྣམ་ཤེས་ཀུན་
གཞི་ལ་ཐིམ། ཀུན་གཞིའང་འོད་གསལ་གྱི་ངང་དུ་ཐིམ་པ་ངོས་ཟིན་ནས་
་ནས་རྟག་ཏུ་་
འོད་གསལ་ཁོར་ཡུག་ལ་སྤྱོད་པར་འགྱུར་རོ། །ཡང་དག་པའི་ལམ་ཡིན་པའི་རྟགས་
ནི་མན་ངག་སྟོན་པའི་བླ་མ་སངས་རྒྱས་དངོས་སུ་མཐོང་བའི་དང་བའི་དད་པ་དང་།
གདམས་པའི་ཆོས་ཀྱི་ཆེ་བ་དང་ཟབ་ཁྱད་གཞན་དང་མི་འདྲ་བར་མཐོང་ནས་ཡིད་་་་
ཆེས་པའི་དད་པ་དང་། ཉམས་ལེན་སྙིང་པོ་རྟག་ཏུ་ཉམས་སུ་ལེན་པར་མོས་པའི་
དད་པ་རྩོལ་མེད་དུ་སྐྱེས་པ་དང་། སེམས་ཅན་ཐམས་ཅད་ལ་བུ་གཅིག་པོ་ལ་མའི་
འདུ་ཤེས་ལྟ་བུའི་སྙིང་རྗེ་འཁྲུངས་ནས། གཞན་གྱི་སྡུག་བསྔལ་ཆེ་ཕྲ་ཐམས་ཅད་
རང་ཐོག་ཏུ་ལེན་ནུས་པ་དང་། རང་གི་ལུས་ལོངས་སྤྱོད་དགེ་རྩ་ཐམས་ཅད་གཞན་་
ལ་གཏོང་ནུས་པ་དང་། སེམས་ཅན་གཞན་གྱིས་རང་ལ་མི་སྙན་པ་བརྗོད་པ་དང་།
གསོད་པ་དང་
། མགོ་དང་ཡན་ལག་བཅད་པ་བརྡུང་བརྡེག་སོགས་ཅི་བྱས་ཀྱང་ཁྲོ་
བ་མེད་པ་དང་། མདོ་སྔགས་རིག་གནས་མཐའ་དག་ལ་སྦྱངས་པར་མ་བྱས་ཀྱང་་་་
འབད་མེད་དུ་རྟོགས་པའི་སྤོབས་པའི་གཏེར་བརྒྱད་ལ་མངའ་དབང་འབྱོར་བའི་
ཤེས་རབ་དང་། དུས་གསུམ་ཤེས་བྱའི་སྣང་བ་མ་འདྲེས་ས་ལེར་མཐོང་བ་དང་།
བརྩོན་འགྲུས། དྲན་པ། ཏིང་འཛིན། ཤིན་སྦྱངས། དགའ་བ། རྣམ་པར་གྲོལ་བའི་
ཡེ་ཤེས་སོགས་མི་ཟད་པ་བརྒྱད་ཅུའི་ཡོན་ཏན་མཐའ་དག་རང་ཤུགས་ཀྱིས་འཕེལ་་་
བས་རྟོགས་ལ། བདེ་ཞིང་ཚེགས་ཆུང་བ་ནི་རང་གིས་ཉམས་སུ་མྱོང་བས་ཤེས་ཏེ།
ཆོས་སྤྱོད་བཅུ་ལྟ་བུའི་སྤྲོས་པ་མི་དགོས་པ་དང་། བསྐྱེད་རྫོགས་སྒོམ་པ་ལྟ་བུའི་
སེམས་ཀྱི་འཛིན་རྩོལ་དང་། དབང་དང་དཀྱིལ་འཁོར་སྦྱིན་སྲེག་མཆོད་པ་ལྟ་བུའི་་
ལུས་ངག་གི་ངལ་བ་གང་ཡང་བསྟེན་མི་དགོས་པར་རང་གཞག་བདེ་ཉལ་ཁོ་ནས་ས་
ལམ་མ་ལུས་དུས་གཅིག་ལ་ཆོད་པར་འགྱུར་བས་སོ། །ཟབ་ཅིང་མྱུར་བ་ནི་ཤིན་ཏུ་་
འབད་རྩོལ་ཆེན་པོས་བསྒྲུབས་པའི་ལམ་གཞན་ལ་ཞུགས་པ་རྣམས་དང་རྟོགས་ཚད་
བསྟུན་པས་ངེས་པ་ཡིན་ཏེ། མདོ་ལམ་ལྟ་བུའི་དབང་དུ་བྱས་ན་དབང་པོ་ཤིན་ཏུ་
རྣོན་པོ་ཡིན་ཡང་བསྐལ་ཆེན་གྲངས་མེད་གཅིག་གི་བར་ལ་ཚོགས་བསགསསྒྲིབ་པ་
སྦྱངས་ནས་མཐར་མཐོང་ལམ་རྣམ་པར་མི་རྟོག་པ་ངོ་འཕྲོད་ནས་བསྒོམས་ཀྱང་
གྲངས་མེད་གཉིས་མ་སོང་གི་བར་དུ་སངས་རྒྱས་མི་འཐོབ་ལ། ཕྱི་རྒྱུད་སྡེ་གསུམ་དུ་
མི་ཚེ་བཅུ་དྲུག་སོགས་མ་སོང་གི་བར་ལ་རང་འབྲས་མི་འཐོབ་ལ། བླ་མེད་ཀྱི་རྒྱུད་
སྡེ་ཐམས་ཅད་བརྩོན་པ་ཤིན་ཏུ་དྲག་པོ་ནུས་ན་ཚེ་གཅིག་གིས་སངས་རྒྱས་འཐོབ་
ཚུལ་གསུངས་པ་ཡིན་མོད། གསར་རྒྱུད་རྣམས་ཀྱི་དབང་དུ་བྱས་ན་རིམ་ལྔ་དང་སྦྱོར་
དྲུག་ལྟ་བུ་རྩོལ་བཅས་ཀྱི་ཐབས་ལ་ཡུན་རིང་འབད་ནས་བཞི་པའི་འོད་གསལ་་་་
གཟོད་མངོན་དུ་འགྱུར་དགོས་པ་དང་། རྙིང་རྒྱུད་ཀྱི་མ་ཧཱ་ཨ་ནུ་སོགས་སུ་བསྐྱེད་
རྫོགས་ཀྱི་རྩོལ་བ་ལ་བརྟེན་ནས་ཡེ་ཤེས་མངོན་དུ་སྨིན་པ་སོགས་ཐམས་ཅད་ཀྱང་
།
བླ་མའི་བྱིན་རླབས་དང་སློབ་མའི་དད་པ་ནང་འཛོམས་རྐྱེན་གྱིས། སོ་སྐྱེ་འཆིང་བ་་་
ཀུན་ལྡན་ལའང་རིག་པ་རང་བྱུང་གི་ཡེ་ཤེས་ངོ་སྤྲད་དེ་རྩོལ་མེད་རང་གཞག་་་
gs
-334-
• 335 -



ས
•པས་
ལམ་ཉམས་སུ་བླངས་པས་ལོ་གསུམ་གྱིས་སངས་རྒྱས་འཐོབ་པ་འདི་དང་བསྟུན་ན་་
རྐང་ཐང་དང་ཉི་ཟླའི་བགྲོད་པའི་མྱུར་བུལ་ལྟར་ཁྱད་ཡོད་པས་སོ། །རང་གི་སེམས་
ཀྱི་ཆོས་ཉིད་འོད་གསལ་བདེ་གཤེགས་སྙིང་པོའི་དོན་བསྒོམས་པའི་འབྲས་་་་་་་་
འཐོབ་རྒྱུའང་གཞི་ལ་མེད་པའི་འབྲས་བུ་རང་རྒྱུད་པ་གཞན་ཞིག་ཐོབ་པ་མ་ཡིན་ཏེ།
སྤངས་པའི་ཡོན་ཏན་ཡང་རང་བཞིན་ལ་ཡུལ་དུ་འཁྲུལ་བ་ལས་བསྐྱེད་པའི་ས་རྡོ་
སོགས་མ་དག་པའི་སྣང་བ་དང་། ཐུགས་རྗེ་སེམས་སུ་འཁྲུལ་བ་ལས་ཤར་བའི་་་
གཞི་རང་གི་བཞུགས་ཚུལ་དང་མི་མཐུན་པ་དེའི་སྟེང་གི་རྣམ་རྟོག་དང་བག་ཆགས་་་་
ཀྱི་སྒྲིབ་པ་ཆེད་དུ་སྤངས་པ་མིན་པར་རང་སངས་ཚེ་སྤངས་པ་མཐར་སོན་པ་ཡིན།
ཆོས་ཉིད་མཐོང་བ་ཇི་ལྟ་བའི་ཡེ་ཤེས་དང་། ཆོས་ཅན་གཟིགས་པ་ཇི་སྙེད་མཁྱེན་
པའི་ཡེ་ཤེས་གཉིས་རྩོལ་མེད་རང་བྱུང་གི་ཚུལ་དུ་རྒྱས་ནས་གདོད་མའི་གཏན་སྲིད་
ནང་གསལ་བུམ་པའི་སྐུ་འབྲས་བུ་མཐར་ཐུག་པ་མངོན་དུ་གྱུར་ནས་སླར་འཁོར་་་་་
བར་སྐྱེ་མི་དགོས་པའི་བཙན་ས་ཟིན་ཏེ་ཆོས་སྐུ་སྤྲོས་པ་དང་བྲལ་བ། ལོངས་སྐུ་ངེས་
པ་ལྔ་ལྡན། སྤྲུལ་སྐུ་གང་འདུལ་དུ་སྣང་བ་གསུམ་དབྱེར་མེད་པར་ལྷུན་གྱིས་གྲུབ་པ་
ཡིན་ནོ། །དེ་ལྟར་གནས་སྐབས་དང་མཐར་ཐུག་གི་འབྲས་བུའི་རིམ་པ་འདིར་རྒྱས་་་
པར་བཤད་པ་ལ་རྒྱུ་མཚན་ཅི་ཡོད། སྤྲོས་པ་ལ་དགའ་བ་སྣང་བ་ཡུལ་གྱི་བློ་ཅན་གྱི་
ཁྲིད་འཆད་པའིསྐབས་སུ་བཤད་ན་མི་འགྲིག་གམ་སྙམ་ན། སྤྱིར་ན་གཉིས་ཆར་གྱི་་
མཇུག་སྡུད་ལ། ཐུན་མོང་དུ་འདིར་བཤད་པ་ཡིན་ལ། ཁྱད་པར་དུ་རིག་པ་རང་སྣང་
གི་ཉམས་ལེན་ནི་ཤིན་ཏུ་བསྡུས་པ་ཡིན་པས་ན་མན་ངག་རྒྱ་ཆེ་བ་སྣང་བ་ཡུལ་གྱི་བློ་
ཅན་གྱི་འབྲས་བུ་འཐོབ་བམ་སྙམ་པའི་ངོར་སྤྲོས་མེད་འདི་ནི་དབང་པོ་རྣོན་པོའི་
ལམ་ཡིན་པས་སྔ་མའི་ཡོན་ཏན་ཐམས་ཅད་ཡར་ལྡན་དུ་ཡོད་པ་རྟོགས་པའི་ཆེད་དུ་
འདིར་རྒྱས་པར་བཀྲལ་བ་ཡིན་ནོ། གསུམ་པ་མཇུག་ཡོངས་སུ་རྫོགས་པའི་བྱ་བ་ལ།
དམ་ཚིག་ཚད་དུ་བཙུགས་ཏེ་ཟབ་མོའི་གདམས་ངག་གསང་བར་གདམས་པ་དང།
གང་གིས་མཛད་པའི་སྦྱར་བྱང་སྨོས་པ་གཉིས་ལས། དང་པོ་ནི། ཟབ་པོ་ཞེས་མན་་་་
ངག་འདི་ནི་ཆོས་ཚུལ་གཞན་གང་དང་ཡང་མི་འདྲ་བར་བརྗོད་བྱ་གཏིང་ཟབ་པ་དང་
སེམས་ངོ་མཛུབ་བཙུགས་ཀྱི་འགྲེལ་བ།
བྱིན་རླབས་ཀྱི་ཚན་ཁ་མ་ཉམས་པ་མཐོང་ཐོས་དྲན་རེག་ཐམས་ཅད་འཚང་རྒྱ་བར་་་་
བྱེད་པ་ཡིན་པར་བསྟན་པ་ཡིན་ནོ། །གུ་ཧྱ༔ཞེས་ཆོས་འདི་ནི་ཤིན་ཏུ་ཟབ་ཅིང་གཏིང་
དཔག་དཀའ་བ་ཡིན་པས་གང་རུང་རུང་ལ་བསྟན་ན་སྒྲོ་སྐུར་དབང་གིས་ངན་འགྲོའི་
རྒྱུར་འགྱུར་བ་དང་། དམ་ཉམས་སོགས་ལ་བཤད་པས་བྱིན་རླབས་ཀྱི་དྲོད་ཚད་
ཡལ་འགྲོ་བ་དང་། བཀའ་སྲུང་དམ་ཅན་གྱི་འཁུ་ལྡོག་དྲག་པོ་འབྱུང་བ་སོགས་མི་་་་
འདོད་པ་དུ་མ་ལ་སྤྱོད་པར་འགྱུར་བས་ན་གསང་བར་གདམས་པ་ཡིན་ལ། ཤུགས་
ལ་སྐལ་བཟང་སྣོད་ལྡན་ལ་ཕངས་མེད་དུ་གནང་དགོས་པར་གསུངས་པ་ཡིན་ཏེ།
མན་ངག་འདི་རྩོམ་པའི་དགོས་པ་དེ་ཡིན་པའི་ཕྱིར་རོ། །ས་མ་ཡཞེས་པ་ནི་ཆོས་་་་
འདི་སུ་ཡིན་ཡིན་ལ་སྤེལ་ན་གསང་སྒོ་འཆོལ་བས་དམ་ཚིག་ཉམས་པ་ཡིན་
ཡཀྵ་ཁྲོ་བོས་སྙིང་ཁྲག་ཞོ་ལྟར་འཐུང་བ་དང་། ཚེ་འདིར་མི་འདོད་པ་སྣ་ཚོགས་ཀྱིས་
མནར་ནས་ཕྱི་མར་རྡོ་རྗེ་དམྱལ་བར་འགྲོ་དགོས་པས་ན་དམ་ཚིག་ཚད་ཏུ་བཞག་པ་་
ཡིན་ནོ། །གཉིས་པ་ནི། རབ་ཚེས་མེ་རྟ་ཟླ་༢ཚེས་༡༢ལ་ཐོས་བསམ་ལ་རྒྱ་ཆེར་མི་་་
བརྩོན་ཡང་། སེམས་ངོའི་ཉམས་ལེན་འདོད་པའི་གྲོང་སྔགས་པ་སོགས་ཀྱི་ཆེད་དུ་
རྟོགས་ལྡན་རྒན་པོ་ཕལ་གྱི་ཉམས་མྱོང་དམར་ཁྲིད་ཀྱི་ཆོས་སྐད་གོ་བདེ་དང་བསྟུན་་
པའི་གདམས་པ་ཟབ་མོ་མི་ཕམ་འཇམ་དཔལ་རྡོ་རྗེས་བཀོད་པ་དགེའོ། །ཞེས་པས་
བསྟན་ཏོ། །དེ་ལྟར་ལེགས་བཤད་དྲི་མ་མེད་པ་འདི་ནི་བྱིངས་ཤིན་ཏུ་འཇལ་སླ་བ།
དོན་གྱི་གནད་མ་ཚང་བ་མེད་པ། ཉམས་མྱོང་དམར་ཁྲིད་ཀྱི་འདེབས་ལུགས་རྗེན་
ལ་ཕྱུང་བ། སློབ་བཤད་ཀྱི་ཟབ་ཆོས་འདི་ལ་འགྲེལ་བ་བྱས་ན་ཟབ་དོན་ཉིད་ལ་ཅུང་
ཟད་བསྒྲིབས་ཏེ་ཚོགས་བཤད་ཀྱི་གཞུང་ལྟ་བུ་རུ་འགྲོ་ཕྱིར་དགོས་པ་མེད་ན་ཡང་
མན་ངག་འདི་ལ་འབྲེལ་བ་ཞིག་འཇོག་འདོད་ཁོ་ནའི་བློས་སློབ་དཔོན་ཛྙཱ་ན་སུ་ཏྲ་་
མན་ངག་གིས་གཞི་བཟུང་། ཡང་ཟབ་རྒྱུད་ཆེན་བཅུ་བདུན་གྱིས་ཁོག་བསྲངས།
ཀུན་མཁྱེན་ཀློང་ཆེན་རབ་འབྱམས་ཀྱི་ལེགས་བཤད་རྣམས་དཔང་པོར་བཞག རང་
གི་གོ་མྱོང་ཕྲན་བུ་རེ་ཡོད་པ་རྣམས་ཀྱིས་ཟུར་བརྒྱན་ཏེ་བྲིས་བ་ཡིན་ནོ། །འདིར་་་
སྨྲས་པ། འཇམ་མགོན་ཐུགས་གསང་ལྷ་ཡི་རྫིང་རིང་ནས། རྩོལ་མེད་ཤར་བའི་མན་
ge
336 -
- 337-



སེམས་ངོ་མཛུབ་བཙུགས་ཀྱི་འགྲེལ་བ།
རྒྱས་གཉིས་ཀྱིས་ཡང་ཡང་བསྐུལ་བ་བཏང་སྙོམས་སུ་མི་འཇོག་ཙམ་དུ་ལེགས་བཤད་འདི་
ཉིད་འགྲོ་ལ་སྣང་བའི་དུས་ཆེན་ཟླ་གཉིས་པའི་ཚེས་བཅུ་གཉིས་ལ་མགོ་བཟུང་ནས་ཁོམ་
སྐབས་དང་བསྟུན་ནས་ཞག་བརྒྱད་ཀྱི་ཁོངས་སུ་གྲུབ་པར་བགྱིས་པ་མངྒ་ལམ། དགེའོ། །
དགེའོ། །དགེའོ།། །།
：
，
：
ངག་ཉིན་བྱེད་འོད། །རིས་མེད་འགྲོ་བའི་དཔལ་དུ་སྨིན་མོད་ཀྱང་། །བློ་དམན་ལོང་
བས་མ་མཐོང་སྙིང་རྗེའི་གནས། །རྒྱལ་ཀུན་ལེགས་གསུངས་བདུད་རྩིའི་ཆར་ཟིམ་་་
རྒྱུན༑ ༑དོན་གཉིས་འདབ་སྟོང་བསྐྱེད་པའི་ཆེད་ཡིན་ཕྱིར། །མང་མང་ཆོས་ཚུལ་ཟད་
མཐའ་མེད་མོད་ཀྱང་། །གནད་དུ་དྲིལ་ན་འདི་ཉིད་ཁོ་ན་ཙམ། །སྐྱེས་སྦྱངས་ཤེས་་་་
བརྩོན་ལང་ཚོ་ན་ཕྲ་ཞིང་། །ལྟ་སྒོམ་འདབ་ཟུང་མ་སྨིན་སྦྱང་བུ་བདག །ཟབ་དོན་
གནམ་འཕང་གཅོད་པའི་མཐུ་ཞན་ཡང་། །རྟོག་བཟོའི་ཁྱིམ་དུ་འཕུར་ལྡིང་དེ་ལྟར་་་་
རོལ༑ ༑ཡང་ཟབ་གནད་གསང་ཁོ་བོས་མཐོང་མིན་པས། །དམུས་ལོང་ཚོགས་ཀྱིས་
གཟུགས་སྣང་འདོམས་པ་བཞིན། །བཤད་ཚད་ལོག་བའི་ལམ་ལས་བརྒལ་མིན་
ཕྱིར་༑ ༑ཉེས་ཚོགས་མཐའ་དག་བརྒྱུད་གསུམ་བླ་མར་འཚོགས། །གྲགས་དང་རྙེད་་
འདོད་སེམས་ཀྱིས་མ་བསླད་པར། །ཟབ་ཆོས་འདི་ལ་འབྲེལ་བ་འཇོག་ཕྱིར་དང་། །
སྐལ་བཟང་གྲོགས་ཀྱི་བཞེད་པ་བསྐང་དོན་དུ། །ཅུང་ཟད་འབད་ལ་དགེ་བའི་་་་
མཆིས་ན། །བསྟན་འགྲོའི་དཔལ་ཡོན་ངང་གིས་འཕེལ་བ་དང་། །སྣོད་བཅུད་རྒུད་་
པའི་མུན་ཚོགས་དབྱིངས་སུ་ཞི། །འགྲོ་ཀུན་བྱང་ཆུབ་ལམ་ལ་རབ་གཞོལ་ཏེ། །རྒྱལ་
བའི་གོ་འཕང་འགྲུབ་པའི་རྒྱུ་རུ་བསྔོ། །བདག་ནི་འདི་ནས་ཚེ་རབས་ཐམས་ཅད་དུ།།
འཇམ་མགོན་རྗེ་དང་ནམ་ཡང་མི་འབྲལ་ཞིང་། །འོད་གསལ་སྙིང་ཐིག་གདམས་
པས་རྒྱུད་སྨིན་ནས། །འགྲོ་ཁམས་དོང་ནས་སྤྲུགས་པའི་མཐུ་ཐོབ་ཤོག །རྩ་གསུམ་
ཆོས་སྐྱོང་རྒྱ་མཚོའི་བདེན་མཐུ་ཡིས། །ཆོས་ཚུལ་འདི་ལ་འབྲེལ་བ་ཐོགས་ཚད་
ཀུན༑ ༑རྩོལ་མེད་སྣང་བཞིའི་ལམ་བཟང་མཐར་སོན་ཏེ། །ཀུན་བཟང་ས་ལ་གཏན་
སྲིད་ཟིན་པར་ཤོག །ཅེས་སེམས་ངོ་མཛུབ་བཙུགས་ཀྱི་གདམས་པ་ཛྙཱ་ན་སུ་ཏྲའི་དགོངས་པ་
བཞིན་བཀྲལ་བ་མན་ངག་གཏེར་གྱི་མཛོད་ཁང་ཞེས་བྱ་བ་འདི་ནི་མཁས་བཙུན་བཟང་པོའི་
རྒྱན་གྱིས་མཛེས་པ་མཆོག་སྤྲུལ་སུརྱ་ཙནྡྲས་འབྲི་རུང་བའི་གནང་བ་བྱིན་པ་དང་། རིག་གྲོལ་་་་
ཡོན་ཏན་བྱེ་བའི་མཛོད་ལ་དབང་འབྱོར་བ་སྤྲུལ་བའི་སྐུ་མཆོག་མཉྫ་ཤྲཱི་པྲ་ཛྙཱ་བཛྲ་མཚན་ཅན་་་་
གྱིས་ལེགས་སོའི་གསུང་གིས་དབུགས་དབྱུང་གནང་བ་དང་། སྒྲུབ་བརྩོན་རྣལ་འབྱོར་ལ་་་་་་
བརྩོན་པའི་སྙིང་གྲོགས་གང་ཐར་དང་། ཆོས་དང་བླ་མ་ལ་མི་ཕྱེད་པའི་དད་པ་མངའ་བ་དར་
c@g
- 338 -
339 -



法王著作
香港新知出版社出版
電話:37564152 傳真:37564187
海外總發行:香港新知出版社
2002年1月第一版第一次印刷
印數: 1-1000
ISBN 974-639-17



addiwr.AYARZWAN
----
•- -** ---=-
SO
OG
